<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="LXII">
    <meta name="apple-mobile-web-app-capable" content="yes">
    <title>LXII</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="63">
    <link rel="prev" href="./temno_067.html">
    <link rel="next" href="./temno_069.html">
    <link rel="self" href="temno_068.html">
    <meta name="identifier" content="jirasek-temno-4b25a2e">
    <meta name="role" content="chapter">
  </head>
  <body data-nb-words="2690" data-nb-chars="15842" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_067.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">LXII</span></h1>
        <p class="chunk" data-nb-ref-number="2" id="chunk2" data-nb-words="52" data-nb-chars="329"><span class="idea" data-nb-ref-number="2" id="idea2" data-nb-words="52" data-nb-chars="329">P. Daniel Suk vracel se&nbsp;pozejtří poté z&nbsp;návštěvy u&nbsp;své sestřenice, staré paní Lerchové. Smrákalo se, mžilo a&nbsp;foukal sychravý vítr. Ulice, jejichž chatrná, blátivá dlažba se&nbsp;mokře leskla, pustly. Bělovlasý jezovita v&nbsp;tmavém plášti vykračoval rychle, ne&nbsp;však proto, že&nbsp;bylo nevlídno, nýbrž proto, že&nbsp;mu&nbsp;tichá radost poháněla kroky.</span></p>
        <p class="chunk" data-nb-ref-number="3" id="chunk3" data-nb-words="126" data-nb-chars="773"><span class="idea" data-nb-ref-number="3" id="idea3" data-nb-words="126" data-nb-chars="773">Zvědělť u&nbsp;paní Lerchové zevrubně o&nbsp;Tomášově útěku, o&nbsp;predikantu žitavském a&nbsp;také o&nbsp;Helence. Ten útěk jej popudil, zato však měl z&nbsp;Helenky velikou, upřímnou radost. S&nbsp;tou radostí hřály jej také uspokojení a&nbsp;sebelibost, že&nbsp;on, on&nbsp;má&nbsp;hlavní zásluhu, že&nbsp;to&nbsp;děvče zůstalo, že&nbsp;se&nbsp;ubránilo ďábelskému pokušení, že&nbsp;se&nbsp;stala takovou pevnou katoličkou. K&nbsp;němu chodila na&nbsp;katechismus, on&nbsp;ji&nbsp;vyučoval, varoval, nabádal, utvrzoval, kde jen mohl, a&nbsp;s&nbsp;boží pomocí ne&nbsp;nadarmo. Teď se&nbsp;to&nbsp;vyjevilo. Zachránil duši, vytrhl ji&nbsp;z&nbsp;kacířství, zachoval ji&nbsp;pravé, samospasitelné víře. Dal si&nbsp;Helenku zavolat, před sestřenicí ji&nbsp;pochválil a&nbsp;vybídl, aby se&nbsp;jen horlivě modlila, nejprve a&nbsp;především za&nbsp;bratra, aby jej bůh osvítil a&nbsp;zbavil takových zatvrzelých svodníků, jako je&nbsp;ten žitavský predikant.</span></p>
        <p class="chunk" data-nb-ref-number="4" id="chunk4" data-nb-words="69" data-nb-chars="458"><span class="idea" data-nb-ref-number="4" id="idea4" data-nb-words="69" data-nb-chars="458">Celou cestu myslil na&nbsp;Machovcovy děti a&nbsp;také pak, když prošed klementinskými nádvořími, vstoupil do&nbsp;koleje a&nbsp;bral se&nbsp;předlouhou chodbou nevalně osvětlenou visutou svítilnou, když kráčel kolem řady dveří ke&nbsp;svému pokojíku. Nežli tam došel, zastavil se&nbsp;u&nbsp;jedněch, u&nbsp;bytu P. Mateřovského, „hradeckého“, který vedl výpravu do&nbsp;vinice Kantůrky. Než dveře zavřeny, páter nebyl doma. P. Daniel vešel do&nbsp;sousedního pokoje, v&nbsp;němž přebýval druhý Mateřovský, „pražský“.</span></p>
        <p class="chunk" data-nb-ref-number="5" id="chunk5" data-nb-words="125" data-nb-chars="797"><span class="idea" data-nb-ref-number="5" id="idea5" data-nb-words="125" data-nb-chars="797">Zastal jej čtoucího u&nbsp;stolu, na&nbsp;němž hořely dvě svíce. Pražský Mateřovský v&nbsp;černé sutáně, černou sametovou čepičku na&nbsp;hlavě, silně podobný svému bratru, měl v&nbsp;rukou rukopisný sešit, „Breviarium politicorum secundum rubricas Mazarinicas“. Právě se&nbsp;zamyslil nad řádky: „Haec quinque prae oculis habe, nempe: I. Simula. 2.&nbsp;Dissimula. 3. Nulli crede. 4. Omnia lauda. 5. Vide, quid agas&nbsp;–“<a href="#footnote-30240-65">65</a>, když vešel P. Daniel. Krátkozraký bělovlasý kněz mžouraje nepostřehl, že&nbsp;Mateřovský stáhl mrzutě husté černé obočí a&nbsp;že nerad odkládal svůj sešit. Položil jej za&nbsp;knihu patrně novou nebo alespoň nově svázanou, dosti hrubou, s&nbsp;červenou ořízkou. Ale když host přistoupil, uvítal jej vlídně a&nbsp;s&nbsp;úsměvem odpověděl na&nbsp;jeho otázku, kde je&nbsp;bratr, že&nbsp;odešel k&nbsp;výslechu toho starého vinaře chyceného ve&nbsp;vinici Kantůrce.</span></p>
        <p class="chunk" data-nb-ref-number="6" id="chunk6" data-nb-words="81" data-nb-chars="441"><span class="idea" data-nb-ref-number="6" id="idea6" data-nb-words="81" data-nb-chars="441">P. Daniel hned se&nbsp;chytil toho vinaře a&nbsp;ostře jej požehnal, když uslyšel, že&nbsp;nemohou nic z&nbsp;něho dobýt, že&nbsp;je&nbsp;zatvrzelý a&nbsp;lišák starý, že&nbsp;se&nbsp;nedá chytit, ze&nbsp;všech otázek, i&nbsp;těch nejlapavějších, že&nbsp;se&nbsp;umí vytočit a&nbsp;vykroutit. Zato přichválil P. Daniel Helenku; vypravoval o&nbsp;ní, že&nbsp;je&nbsp;zas u&nbsp;jeho sestřenice, o&nbsp;to děvče že&nbsp;pečoval hned od&nbsp;počátku, jak se&nbsp;k&nbsp;sestřenici dostalo, a&nbsp;že se&nbsp;mu&nbsp;podařilo s&nbsp;pomocí boží vytrhat kořínky nevěry a&nbsp;kacířství.</span></p>
        <p class="chunk" data-nb-ref-number="7" id="chunk7" data-nb-words="102" data-nb-chars="628"><span class="idea" data-nb-ref-number="7" id="idea7" data-nb-words="102" data-nb-chars="628">Vykládal o&nbsp;tom hovorně, hodně obšírně, až&nbsp;to&nbsp;P. Mateřovského unavovalo. Mlčel, ani slůvka nepřidal, aby hovor neprotáhl. Oddechl si&nbsp;v&nbsp;duchu, když host posléze vstal a&nbsp;měl se&nbsp;k&nbsp;odchodu, hned se&nbsp;však zasmušil, když si&nbsp;vtom P. Daniel povšiml nové knihy na&nbsp;stole. Hned se&nbsp;k&nbsp;ní naklonil, a&nbsp;přimhuřuje oči, četl si&nbsp;polonahlas titul její: „Cithara Nového zákona, pravého Boha v&nbsp;předrahých Kristové víry tajemstvích a&nbsp;v&nbsp;svatých jeho libozpěvně oslavující&nbsp;–“ Mile překvapen říkal si&nbsp;čím dále tím rychleji a&nbsp;již také hlasitěji: „Milým vlastencům místo nekatolických, bludy kacířskými porušených písní za&nbsp;dar obětované&nbsp;– písně celoroční&nbsp;–“</span></p>
        <p class="chunk" data-nb-ref-number="8" id="chunk8" data-nb-words="25" data-nb-chars="148"><span class="idea" data-nb-ref-number="8" id="idea8" data-nb-words="25" data-nb-chars="148">„P. Koniáš mně ji&nbsp;z&nbsp;Hradce poslal,“ vpadl P. Mateřovský, aby zabránil dalšímu čtení. „Včera jsem ji&nbsp;dostal, nedávno tomu, co&nbsp;byla na&nbsp;světlo vydána.“</span></p>
        <p class="chunk" data-nb-ref-number="9" id="chunk9" data-nb-words="9" data-nb-chars="39"><span class="idea" data-nb-ref-number="9" id="idea9" data-nb-words="9" data-nb-chars="39">„A&nbsp;kde, kde&nbsp;– tady ne, sic bych věděl.“</span></p>
        <p class="chunk" data-nb-ref-number="10" id="chunk10" data-nb-words="4" data-nb-chars="23"><span class="idea" data-nb-ref-number="10" id="idea10" data-nb-words="4" data-nb-chars="23">„Ne, v&nbsp;Hradci Králové.“</span></p>
        <p class="chunk" data-nb-ref-number="11" id="chunk11" data-nb-words="134" data-nb-chars="736"><span class="idea" data-nb-ref-number="11" id="idea11" data-nb-words="134" data-nb-chars="736">„A&nbsp;to je, to&nbsp;je&nbsp;radost, milý bratře. Hle, P. Koniáš, náš bojovník přeudatný, neohrožený. Tak už&nbsp;plní, o&nbsp;čem mluvil. Víte-li, když tu&nbsp;byl, kdypak, předloni, když se&nbsp;vrátil z&nbsp;misie potlučený, bouli vzadu na&nbsp;hlavě, pravý raněný bojovník, tu&nbsp;jsem s&nbsp;ním mluvíval a&nbsp;tu mi&nbsp;také povídal, a&nbsp;svatá je&nbsp;to&nbsp;pravda, že&nbsp;není dost na&nbsp;kázáních, na&nbsp;misiích, obzvláště ne&nbsp;na&nbsp;pálení knih, po&nbsp;tom že&nbsp;zůstává v&nbsp;sprostném lidu hlad po&nbsp;knihách, to&nbsp;že&nbsp;je&nbsp;nutno dát mu&nbsp;jiné, nové, pravé, aby se&nbsp;nevracel k&nbsp;bludařským, a&nbsp;tak hle, začal, a&nbsp;s&nbsp;kancionálem, to&nbsp;je&nbsp;dobře, to&nbsp;je, ach, kancionál v&nbsp;našem svatováclavském jazyku. A&nbsp;má-li pak tu&nbsp;také staročeské,“ hned se&nbsp;přebíral v&nbsp;knize, kterou si&nbsp;držel takřka u&nbsp;samého nosu, „píseň sv. Vojtěcha, Hospodine, pomiluj ny&nbsp;–“</span></p>
        <p class="chunk" data-nb-ref-number="12" id="chunk12" data-nb-words="14" data-nb-chars="92"><span class="idea" data-nb-ref-number="12" id="idea12" data-nb-words="14" data-nb-chars="92">„Ještě jsem to&nbsp;jak náleží neprohlédl. Ale libo-li, vezměte si&nbsp;kancionál domů, podívejte se.“</span></p>
        <p class="chunk" data-nb-ref-number="13" id="chunk13" data-nb-words="73" data-nb-chars="427"><span class="idea" data-nb-ref-number="13" id="idea13" data-nb-words="73" data-nb-chars="427">P. Daniel s&nbsp;nadšenou radostí přijal nabídnutí, přitiskl knihu pod paždí, sahal po&nbsp;klobouku, ale neodešel a&nbsp;jen přichvaloval, tak že&nbsp;máme zase novou, pěknou knihu v&nbsp;svatováclavském jazyku, však že&nbsp;beztoho se&nbsp;dost odstrkuje, i&nbsp;u&nbsp;nich, myslil u&nbsp;nich v&nbsp;řádu, že&nbsp;všude německá řeč začíná míti vrch a&nbsp;je, přirozené Čechy, Pemáky, jak je&nbsp;s&nbsp;posmíškem jmenují, všude odstrkují, a&nbsp;panstvo urozené že&nbsp;si&nbsp;oblibuje víc a&nbsp;více německý jazyk.</span></p>
        <p class="chunk" data-nb-ref-number="14" id="chunk14" data-nb-words="38" data-nb-chars="221"><span class="idea" data-nb-ref-number="14" id="idea14" data-nb-words="38" data-nb-chars="221">„Nedivme se,“ uhodil dosti nerudně P. Mateřovský už&nbsp;netrpělivý, „nezapomeňme, jak u&nbsp;dvora na&nbsp;to&nbsp;hledí, tam je&nbsp;česká řeč řečí rebelů, a&nbsp;na Bílou horu pamatujte a&nbsp;že tolik kacířství bylo českou řečí hlásáno a&nbsp;také sepsáno.“</span></p>
        <p class="chunk" data-nb-ref-number="15" id="chunk15" data-nb-words="43" data-nb-chars="261"><span class="idea" data-nb-ref-number="15" id="idea15" data-nb-words="43" data-nb-chars="261">„Ale je&nbsp;to&nbsp;přece řeč svatého Václava a&nbsp;svatého Vojtěcha!“ rozhorleně odrazil P. Daniel, rudna v&nbsp;tváři až&nbsp;po&nbsp;bílé vlasy. „A&nbsp;provinila-li se&nbsp;česká řeč proti církvi a&nbsp;císařům bludným učením, tak ať&nbsp;proti starým, kacířským knihám se&nbsp;vydávají nové, pravé katolické.“</span></p>
        <p class="chunk" data-nb-ref-number="16" id="chunk16" data-nb-words="45" data-nb-chars="253"><span class="idea" data-nb-ref-number="16" id="idea16" data-nb-words="45" data-nb-chars="253">„Nahoře je&nbsp;nedůvěra, my&nbsp;to&nbsp;nepředěláme,“ P. Mateřovský pokrčil rameny, „takový vítr shora fouká, a&nbsp;my nemůžeme a&nbsp;nesmíme proti němu. A&nbsp;ostatek, co; lid má, což jeho jest, kážeme mu&nbsp;po&nbsp;česku a&nbsp;všecko, jak potřebuje, a&nbsp;my, co&nbsp;my. Mluvíme česky, německy&nbsp;–“</span></p>
        <p class="chunk" data-nb-ref-number="17" id="chunk17" data-nb-words="10" data-nb-chars="54"><span class="idea" data-nb-ref-number="17" id="idea17" data-nb-words="10" data-nb-chars="54">„Ale mateřská řeč! Ach, to&nbsp;by&nbsp;nebožtík páter Balbín&nbsp;–“</span></p>
        <p class="chunk" data-nb-ref-number="18" id="chunk18" data-nb-words="28" data-nb-chars="167"><span class="idea" data-nb-ref-number="18" id="idea18" data-nb-words="28" data-nb-chars="167">„Mateřská řeč&nbsp;– hh&nbsp;–,“ vpadl P. Mateřovský, „my máme matku, ale ne&nbsp;mateřskou řeč, máme matku, svatou církev, a&nbsp;řeč pak jakákoliv, jen když slouží svatému náboženství.“</span></p>
        <p class="chunk" data-nb-ref-number="19" id="chunk19" data-nb-words="54" data-nb-chars="298"><span class="idea" data-nb-ref-number="19" id="idea19" data-nb-words="54" data-nb-chars="298">P. Suk překvapen, zaražen na&nbsp;to&nbsp;ani slova; přitiskl kancionál pod paždí a&nbsp;zase jej vytáhl, otočil kloboukem v&nbsp;pravé a&nbsp;nejistě ustupoval ke&nbsp;dveřím. V&nbsp;rozpacích podíval se&nbsp;na&nbsp;kancionál a&nbsp;prohodil, aby něco řekl, to&nbsp;že&nbsp;stálo peněz, taková hrubá kniha, kdo asi na&nbsp;ni&nbsp;dal, to&nbsp;že&nbsp;páter Koniáš sám nemohl.</span></p>
        <p class="chunk" data-nb-ref-number="20" id="chunk20" data-nb-words="29" data-nb-chars="178"><span class="idea" data-nb-ref-number="20" id="idea20" data-nb-words="29" data-nb-chars="178">P. Mateřovský cítě, že&nbsp;starocha příliš zostra odrazil, ochotně na&nbsp;to&nbsp;a&nbsp;mírněji, to&nbsp;že&nbsp;všecko zaplatil hrabě Šlik, pán na&nbsp;Kopidlně, a&nbsp;hraběnka, rodem Kolovratová, že&nbsp;také přidala.</span></p>
        <p class="chunk" data-nb-ref-number="21" id="chunk21" data-nb-words="13" data-nb-chars="74"><span class="idea" data-nb-ref-number="21" id="idea21" data-nb-words="13" data-nb-chars="74">„Znají se&nbsp;s&nbsp;P. Koniášem, ještě když byl v&nbsp;Jičíně,“ dodával na&nbsp;vysvětlenou.</span></p>
        <p class="chunk" data-nb-ref-number="22" id="chunk22" data-nb-words="25" data-nb-chars="162"><span class="idea" data-nb-ref-number="22" id="idea22" data-nb-words="25" data-nb-chars="162">„Ach, ach, tam tenkrát dosvědčil P. Koniáš veřejně a&nbsp;písemně, kterak zázračně jej uzdravila jičínská Panna Maria. V&nbsp;jičínském duchovním shromáždění o&nbsp;tom kázal&nbsp;–“</span></p>
        <p class="chunk" data-nb-ref-number="23" id="chunk23" data-nb-words="71" data-nb-chars="411"><span class="idea" data-nb-ref-number="23" id="idea23" data-nb-words="71" data-nb-chars="411">„Nu, a&nbsp;tam hrabě s&nbsp;hraběnkou z&nbsp;Kopidlna dojížděl, oba jsou horliví, příkladní katolíci a&nbsp;přejí nám, a&nbsp;P. Koniášovi obzvláště. Ten kancionál, prosím vás, nechte si, jak dlouho chcete&nbsp;–,“ kvapně připojil, obávaje se, že&nbsp;by&nbsp;staroch chytl se&nbsp;zase hraběte Šlika, Jičína a&nbsp;P. Koniáše. Tentokráte se&nbsp;mu&nbsp;povedlo. P. Daniel děkoval za&nbsp;tu&nbsp;ochotu, a&nbsp;že se&nbsp;těší na&nbsp;kancionál, že&nbsp;ještě dnes začne, a&nbsp;konečně dal spánembohem.</span></p>
        <p class="chunk" data-nb-ref-number="24" id="chunk24" data-nb-words="27" data-nb-chars="175"><span class="idea" data-nb-ref-number="24" id="idea24" data-nb-words="27" data-nb-chars="175">P. Mateřovský si&nbsp;oddechl; ihned zas usedl, chopil se&nbsp;Breviaria politicorum, ale hned je&nbsp;zas odložil. Bratr, „hradecký“, vstoupil v&nbsp;tmavém plášti, od&nbsp;větru ve&nbsp;tváři červenější.</span></p>
        <p class="chunk" data-nb-ref-number="25" id="chunk25" data-nb-words="11" data-nb-chars="63"><span class="idea" data-nb-ref-number="25" id="idea25" data-nb-words="11" data-nb-chars="63">„Cože tak pozdě,“ ptal se&nbsp;pražský, „to tak dlouho byl výslech?“</span></p>
        <p class="chunk" data-nb-ref-number="26" id="chunk26" data-nb-words="18" data-nb-chars="86"><span class="idea" data-nb-ref-number="26" id="idea26" data-nb-words="18" data-nb-chars="86">„Stavil jsem se&nbsp;také u&nbsp;strýce. Nevím, co&nbsp;s&nbsp;ním; je&nbsp;teď tak divný, nemluví, mračí se&nbsp;–“</span></p>
        <p class="chunk" data-nb-ref-number="27" id="chunk27" data-nb-words="4" data-nb-chars="18"><span class="idea" data-nb-ref-number="27" id="idea27" data-nb-words="4" data-nb-chars="18">„To že&nbsp;nesmí ven.“</span></p>
        <p class="chunk" data-nb-ref-number="28" id="chunk28" data-nb-words="8" data-nb-chars="37"><span class="idea" data-nb-ref-number="28" id="idea28" data-nb-words="8" data-nb-chars="37">„Snad. Ale když je&nbsp;sám, to&nbsp;si&nbsp;zpívá.“</span></p>
        <p class="chunk" data-nb-ref-number="29" id="chunk29" data-nb-words="2" data-nb-chars="14"><span class="idea" data-nb-ref-number="29" id="idea29" data-nb-words="2" data-nb-chars="14">„Je-li možná!“</span></p>
        <p class="chunk" data-nb-ref-number="30" id="chunk30" data-nb-words="9" data-nb-chars="50"><span class="idea" data-nb-ref-number="30" id="idea30" data-nb-words="9" data-nb-chars="50">„Matěj mi&nbsp;to&nbsp;povídal, a&nbsp;nějakou prý divnou píseň.“</span></p>
        <p class="chunk" data-nb-ref-number="31" id="chunk31" data-nb-words="1" data-nb-chars="8"><span class="idea" data-nb-ref-number="31" id="idea31" data-nb-words="1" data-nb-chars="8">„Jakou?“</span></p>
        <p class="chunk" data-nb-ref-number="32" id="chunk32" data-nb-words="15" data-nb-chars="90"><span class="idea" data-nb-ref-number="32" id="idea32" data-nb-words="15" data-nb-chars="90">„Matěj slovům nerozuměl; strýc si&nbsp;jen tak notuje, Matěj té&nbsp;noty nezná, nikdá jí&nbsp;neslyšel.“</span></p>
        <p class="chunk" data-nb-ref-number="33" id="chunk33" data-nb-words="7" data-nb-chars="40"><span class="idea" data-nb-ref-number="33" id="idea33" data-nb-words="7" data-nb-chars="40">„Tak ať&nbsp;si&nbsp;ji&nbsp;zapamatuje, ať&nbsp;naslouchá.“</span></p>
        <p class="chunk" data-nb-ref-number="34" id="chunk34" data-nb-words="10" data-nb-chars="49"><span class="idea" data-nb-ref-number="34" id="idea34" data-nb-words="10" data-nb-chars="49">„Už jsem mu&nbsp;to&nbsp;poručil; jen aby si&nbsp;ji&nbsp;pamatoval.“</span></p>
        <p class="chunk" data-nb-ref-number="35" id="chunk35" data-nb-words="8" data-nb-chars="40"><span class="idea" data-nb-ref-number="35" id="idea35" data-nb-words="8" data-nb-chars="40">„A&nbsp;co ten vinař; jaký byl dnes výslech?“</span></p>
        <p class="chunk" data-nb-ref-number="36" id="chunk36" data-nb-words="15" data-nb-chars="101"><span class="idea" data-nb-ref-number="36" id="idea36" data-nb-words="15" data-nb-chars="101">„Beran, beran, zapírá a&nbsp;zapírá, ale dnes,“ Mateřovský se&nbsp;spokojeně usmál, „přece se&nbsp;podřekl; poprvé.“</span></p>
        <p class="chunk" data-nb-ref-number="37" id="chunk37" data-nb-words="9" data-nb-chars="47"><span class="idea" data-nb-ref-number="37" id="idea37" data-nb-words="9" data-nb-chars="47">Bratr rychle vstal a&nbsp;dychtivě se&nbsp;ptal, co, jak.</span></p>
        <p class="chunk" data-nb-ref-number="38" id="chunk38" data-nb-words="18" data-nb-chars="106"><span class="idea" data-nb-ref-number="38" id="idea38" data-nb-words="18" data-nb-chars="106">„Sice málo, maličko, a&nbsp;hned lišák starý uhýbal, ale slovo bylo již venku. Vystřelená rána nedá se&nbsp;chytit.“</span></p>
        <p class="chunk" data-nb-ref-number="39" id="chunk39" data-nb-words="3" data-nb-chars="8"><span class="idea" data-nb-ref-number="39" id="idea39" data-nb-words="3" data-nb-chars="8">„A&nbsp;co&nbsp;–“</span></p>
        <p class="chunk" data-nb-ref-number="40" id="chunk40" data-nb-words="14" data-nb-chars="88"><span class="idea" data-nb-ref-number="40" id="idea40" data-nb-words="14" data-nb-chars="88">„Z&nbsp;toho podřeknutí jenom světýlko, slabá, ne&nbsp;tuze zřetelná stopa, přece však jen stopa.“</span></p>
        <p class="chunk" data-nb-ref-number="41" id="chunk41" data-nb-words="3" data-nb-chars="19"><span class="idea" data-nb-ref-number="41" id="idea41" data-nb-words="3" data-nb-chars="19">„O&nbsp;těch uprchlých?“</span></p>
        <p class="chunk" data-nb-ref-number="42" id="chunk42" data-nb-words="4" data-nb-chars="24"><span class="idea" data-nb-ref-number="42" id="idea42" data-nb-words="4" data-nb-chars="24">„Ne, o&nbsp;nových kacířích.“</span></p>
        <p class="chunk" data-nb-ref-number="43" id="chunk43" data-nb-words="4" data-nb-chars="14"><span class="idea" data-nb-ref-number="43" id="idea43" data-nb-words="4" data-nb-chars="14">„Tak! A&nbsp;kde&nbsp;–“</span></p>
        <p class="chunk" data-nb-ref-number="44" id="chunk44" data-nb-words="16" data-nb-chars="95"><span class="idea" data-nb-ref-number="44" id="idea44" data-nb-words="16" data-nb-chars="95">Hradecký Mateřovský okamžik upíral mlčky své smolné oči na&nbsp;bratra a&nbsp;jen se&nbsp;usmíval, pak vyhrkl:</span></p>
        <p class="chunk" data-nb-ref-number="45" id="chunk45" data-nb-words="7" data-nb-chars="36"><span class="idea" data-nb-ref-number="45" id="idea45" data-nb-words="7" data-nb-chars="36">„Ne ve&nbsp;vinicích, ale tady, v&nbsp;Praze!“</span></p>
        <p class="chunk" data-nb-ref-number="46" id="chunk46" data-nb-words="76" data-nb-chars="479"><span class="idea" data-nb-ref-number="46" id="idea46" data-nb-words="76" data-nb-chars="479">„Jak! Že&nbsp;by&nbsp;tu&nbsp;ještě byli? Byli tu, arciť jen malé hnízdo, a&nbsp;to se&nbsp;vybralo, pamatuju se, před desíti, a&nbsp;víc, před třinácti lety, to&nbsp;na&nbsp;ně&nbsp;uhodil farář ve&nbsp;čtvrti svatojindřišské, to&nbsp;tam hospodský Partáček přechovával žitavského predikanta Stránského, tuze nebezpečného kazatele, kacíře tuze smělého; bylo to&nbsp;ve&nbsp;Vajblově domě, a&nbsp;ten Vajbl, považ, byl radním na&nbsp;Novém Městě, radním povídám, a&nbsp;takovou nečistotu kacířskou přechovával. Ten Stránský podával v&nbsp;jeho domě sub utraque<a href="#footnote-30240-66">66</a>.“</span></p>
        <p class="chunk" data-nb-ref-number="47" id="chunk47" data-nb-words="3" data-nb-chars="21"><span class="idea" data-nb-ref-number="47" id="idea47" data-nb-words="3" data-nb-chars="21">„Ale komu, Pražanům?“</span></p>
        <p class="chunk" data-nb-ref-number="48" id="chunk48" data-nb-words="26" data-nb-chars="154"><span class="idea" data-nb-ref-number="48" id="idea48" data-nb-words="26" data-nb-chars="154">„Několika zbloudilým Pražanům. Všecky je&nbsp;schytali a&nbsp;zavřeli, jen ten predikant utekl, toho nedostali. Od&nbsp;těch časů byl pokoj. A&nbsp;teď, povídáš, že&nbsp;by&nbsp;zas&nbsp;–“</span></p>
        <p class="chunk" data-nb-ref-number="49" id="chunk49" data-nb-words="46" data-nb-chars="250"><span class="idea" data-nb-ref-number="49" id="idea49" data-nb-words="46" data-nb-chars="250">„Dle toho, jak se&nbsp;ten vinař podřekl, bych myslil, že&nbsp;se&nbsp;i&nbsp;tu v&nbsp;Praze skrývají a&nbsp;scházejí. Kde, o&nbsp;tom nemám té&nbsp;chvíle ani zdání. Ale budu pátrat, dáme si&nbsp;záležet. Praha musí být čistá. Rád bych, abychom byli hotovi do&nbsp;kanonizace sv. Jana Nepomuckého.“</span></p>
        <p class="chunk" data-nb-ref-number="50" id="chunk50" data-nb-words="5" data-nb-chars="31"><span class="idea" data-nb-ref-number="50" id="idea50" data-nb-words="5" data-nb-chars="31">„To si&nbsp;dlouhou lhůtu nekladeš.“</span></p>
        <p class="chunk" data-nb-ref-number="51" id="chunk51" data-nb-words="27" data-nb-chars="152"><span class="idea" data-nb-ref-number="51" id="idea51" data-nb-words="27" data-nb-chars="152">„Ale musí to&nbsp;do&nbsp;té&nbsp;doby být, tady a&nbsp;ve vinicích. Tam bude potřeba generální vizitace. Přičiním se&nbsp;u&nbsp;konzistoře, aby ji&nbsp;včas smluvili s&nbsp;viničním úřadem.“</span></p>
        <p class="chunk" data-nb-ref-number="52" id="chunk52" data-nb-words="4" data-nb-chars="18"><span class="idea" data-nb-ref-number="52" id="idea52" data-nb-words="4" data-nb-chars="18">„Ale teď hned ne.“</span></p>
        <p class="chunk" data-nb-ref-number="53" id="chunk53" data-nb-words="8" data-nb-chars="57"><span class="idea" data-nb-ref-number="53" id="idea53" data-nb-words="8" data-nb-chars="57">„Kdežpak! Teď jsou poplašeni, vzhůru. Musíme je&nbsp;pouspat.“</span></p>
        <p class="chunk" data-nb-ref-number="54" id="chunk54" data-nb-words="12" data-nb-chars="73"><span class="idea" data-nb-ref-number="54" id="idea54" data-nb-words="12" data-nb-chars="73">„Pražský“ bratr se&nbsp;usmál a&nbsp;přikýval hlavou v&nbsp;plném souhlase a&nbsp;porozumění.</span></p>
        <p class="chunk" data-nb-ref-number="55" id="chunk55" data-nb-words="140" data-nb-chars="891"><span class="idea" data-nb-ref-number="55" id="idea55" data-nb-words="140" data-nb-chars="891">Téhož deštivého zářijového večera vypravil se&nbsp;deklamátor Svoboda do&nbsp;své hospůdky U&nbsp;Vorlíčků, kamž neměl daleko. Přes ramena přehodil si&nbsp;svůj tmavý plášť s&nbsp;límcem, vzal hůl a&nbsp;lucerničku, ve&nbsp;které však nerozsvítil, ač&nbsp;bylo husté temno. Klikatinou Týnské, neosvětlené ulice kráčel najisto kolem nároží křivolace vystupujících, pod oblouky tu&nbsp;tam mezi domy ve&nbsp;výši patra se&nbsp;přepínajícími. V&nbsp;zardělé záři linoucí se&nbsp;z&nbsp;oken leskla se&nbsp;dlažba i&nbsp;její bláto. Opodál Týnského kostela, jenž trčel jako obrovitý stín nad úzkou ulicí, hořela visutá svítilna v&nbsp;dlouhém, šerém průjezdu starého patrového domu. Rudý její plamen nevalně osvětloval jenom kraj průjezdu; dále šero a&nbsp;za průjezdem v&nbsp;úzkém nádvoří temno, jímž černala se&nbsp;nalevo v&nbsp;patře dlouhá pavlač, napravo slepá zeď sousedního domu a&nbsp;v&nbsp;pozadí nevysoké stavení šindelové střechy, to, ve&nbsp;kterém byli Tomáš s&nbsp;Helenkou na&nbsp;tajné bratrské pobožnosti.</span></p>
        <p class="chunk" data-nb-ref-number="56" id="chunk56" data-nb-words="18" data-nb-chars="112"><span class="idea" data-nb-ref-number="56" id="idea56" data-nb-words="18" data-nb-chars="112">Tam všude ani světélka; jen vpředu do&nbsp;ulice v&nbsp;přízemní hospodě U&nbsp;Vorlíčků svítili. Tam vešel deklamátor Svoboda.</span></p>
        <p class="chunk" data-nb-ref-number="57" id="chunk57" data-nb-words="23" data-nb-chars="143"><span class="idea" data-nb-ref-number="57" id="idea57" data-nb-words="23" data-nb-chars="143">V&nbsp;klenuté nevelké místnosti skoro prázdno. U&nbsp;jednoho stolu čtyři řemeslníci bez paruk hráli v&nbsp;karty, u&nbsp;vedlejšího stolu dva sousedé v&nbsp;parukách.</span></p>
        <p class="chunk" data-nb-ref-number="58" id="chunk58" data-nb-words="30" data-nb-chars="180"><span class="idea" data-nb-ref-number="58" id="idea58" data-nb-words="30" data-nb-chars="180">Deklamátor zamířil rovnou ke&nbsp;stolu v&nbsp;pravém koutě nedaleko kamen. Tam bylo jeho místo, tam sedal každý večer. Když hospodský dával mu&nbsp;na&nbsp;stůl pintu piva, zeptal se&nbsp;deklamátor tiše:</span></p>
        <p class="chunk" data-nb-ref-number="59" id="chunk59" data-nb-words="1" data-nb-chars="9"><span class="idea" data-nb-ref-number="59" id="idea59" data-nb-words="1" data-nb-chars="9">„Přišel?“</span></p>
        <p class="chunk" data-nb-ref-number="60" id="chunk60" data-nb-words="9" data-nb-chars="57"><span class="idea" data-nb-ref-number="60" id="idea60" data-nb-words="9" data-nb-chars="57">Hospodský zakroutil hlavou a&nbsp;také tak opatrně tiše dodal:</span></p>
        <p class="chunk" data-nb-ref-number="61" id="chunk61" data-nb-words="5" data-nb-chars="28"><span class="idea" data-nb-ref-number="61" id="idea61" data-nb-words="5" data-nb-chars="28">„Ale čekám ho&nbsp;dnes najisto.“</span></p>
        <p class="chunk" data-nb-ref-number="62" id="chunk62" data-nb-words="144" data-nb-chars="779"><span class="idea" data-nb-ref-number="62" id="idea62" data-nb-words="144" data-nb-chars="779">A&nbsp;dost. Odešel od&nbsp;stolu, postavil se&nbsp;u&nbsp;hráčů, pozoruje hru, za&nbsp;chvilku přisedl k&nbsp;sousedům, podal jim šňupec ze&nbsp;své tmavé kulaté tabatěrky a&nbsp;připletl se&nbsp;do&nbsp;jejich hovoru, jednajícího o&nbsp;události, jež se&nbsp;zběhla nedaleko, v&nbsp;Železné ulici, že&nbsp;tam umřel Vavřinec Straka, krejčí, že&nbsp;udělal před svou smrtí poslední vůli, ale svého jediného syna že&nbsp;exhereditýroval, protože se&nbsp;k&nbsp;němu šeredně zachoval, neboť na&nbsp;otci vypresoval svůj mateřský díl a&nbsp;ty peníze pak ničemně a&nbsp;darebně proutratil a&nbsp;tak říkaje rozházel, a&nbsp;pak že&nbsp;na&nbsp;tatíka pořád ještě dorážel a&nbsp;i nevážlivě ruku svou na&nbsp;něj položil a&nbsp;otce zaškrtit chtěl, a&nbsp;když se&nbsp;lidé z&nbsp;domu sběhli, utekl a&nbsp;pryč,&nbsp;– ten tam, že&nbsp;se&nbsp;z&nbsp;dešperací dal na&nbsp;vojnu, teď že&nbsp;o&nbsp;něm žádný nic neví, jen to, že&nbsp;z&nbsp;vojny zběhl a&nbsp;někam do&nbsp;Nydrlantu se&nbsp;dostal&nbsp;–</span></p>
        <p class="chunk" data-nb-ref-number="63" id="chunk63" data-nb-words="58" data-nb-chars="337"><span class="idea" data-nb-ref-number="63" id="idea63" data-nb-words="58" data-nb-chars="337">Hospodský, když poseděl se&nbsp;sousedy, zašel také ze&nbsp;zdvořilosti k&nbsp;deklamátoru Svobodovi. Přisedl, začal o&nbsp;počasí, nahlas, pak opřev lokty na&nbsp;stolní desce, přiklonil se&nbsp;k&nbsp;hosti a&nbsp;tlumeně řekl, že&nbsp;se&nbsp;diví, že&nbsp;bratr nejde, a&nbsp;Novotný, mínil uvězněného starého vinaře, že&nbsp;byl už&nbsp;na&nbsp;žebřík hozen, ale nic, ani slova z&nbsp;něho nedobyli, to&nbsp;že&nbsp;jisto.</span></p>
        <p class="chunk" data-nb-ref-number="64" id="chunk64" data-nb-words="14" data-nb-chars="81"><span class="idea" data-nb-ref-number="64" id="idea64" data-nb-words="14" data-nb-chars="81">„A&nbsp;co to&nbsp;děvče,“ přišeptal deklamátor, mrknuv po&nbsp;sousedech. „Jak to&nbsp;u&nbsp;výslechu&nbsp;–“</span></p>
        <p class="chunk" data-nb-ref-number="65" id="chunk65" data-nb-words="41" data-nb-chars="225"><span class="idea" data-nb-ref-number="65" id="idea65" data-nb-words="41" data-nb-chars="225">„Také nic, nic o&nbsp;tom útěku, že&nbsp;o&nbsp;něm nevěděla, to&nbsp;že&nbsp;bratr smluvil s&nbsp;Žitavcem, ale jinak nic ani o&nbsp;bratrovi, ani o&nbsp;Vostrém. Mám to&nbsp;od&nbsp;purkmistrova služebníka,“ doložil hospodský, „ten sedí v&nbsp;předsíni na&nbsp;rathouze a&nbsp;ví všecko.“</span></p>
        <p class="chunk" data-nb-ref-number="66" id="chunk66" data-nb-words="7" data-nb-chars="55"><span class="idea" data-nb-ref-number="66" id="idea66" data-nb-words="7" data-nb-chars="55">Deklamátor zasmušile pokyvoval hlavou a&nbsp;tiše povzdechl:</span></p>
        <p class="chunk" data-nb-ref-number="67" id="chunk67" data-nb-words="7" data-nb-chars="37"><span class="idea" data-nb-ref-number="67" id="idea67" data-nb-words="7" data-nb-chars="37">„Kdo by&nbsp;si&nbsp;pomyslil! Tak ji&nbsp;omámili!“</span></p>
        <p class="chunk" data-nb-ref-number="68" id="chunk68" data-nb-words="26" data-nb-chars="143"><span class="idea" data-nb-ref-number="68" id="idea68" data-nb-words="26" data-nb-chars="143">Hospodský se&nbsp;ohlédl, a&nbsp;vida, že&nbsp;jeden z&nbsp;hráčů má&nbsp;dopito, odskočil mu&nbsp;nalit, pak opět přisedl k&nbsp;Svobodovi a&nbsp;zeptal se&nbsp;tlumeně, co&nbsp;mladý Březina.</span></p>
        <p class="chunk" data-nb-ref-number="69" id="chunk69" data-nb-words="33" data-nb-chars="217"><span class="idea" data-nb-ref-number="69" id="idea69" data-nb-words="33" data-nb-chars="217">„Zatím nic nepozoruju; podezření měl, ale uchlácholil jsem ho,“ v&nbsp;modrých očích mu&nbsp;blesklo úsměškem, „Panenkami Mariami. Hodný mladík, ale od&nbsp;jezovitů popletený. Jako všichni,“ přidal trpce a&nbsp;zas se&nbsp;ohlédl po&nbsp;dveřích.</span></p>
        <p class="chunk" data-nb-ref-number="70" id="chunk70" data-nb-words="57" data-nb-chars="344"><span class="idea" data-nb-ref-number="70" id="idea70" data-nb-words="57" data-nb-chars="344">Těmi v&nbsp;ten okamžik vstoupil nějaký soused vysoké, hubené postavy, zmoklý, v&nbsp;zablácených střevících, Fiala soustružník. Pozdravil se&nbsp;se&nbsp;všemi, zabroukal na&nbsp;nepohodu, to&nbsp;že&nbsp;měl cestu, že&nbsp;musil do&nbsp;Roztok, to&nbsp;že&nbsp;bylo, déšť, bláto&nbsp;– Přisedl k&nbsp;Svobodovi. Ten upíral na&nbsp;něj pátravě oči, chtěje vyzkoumati, s&nbsp;jakou přichází, a&nbsp;potichu se&nbsp;optal, jak je.</span></p>
        <p class="chunk" data-nb-ref-number="71" id="chunk71" data-nb-words="1" data-nb-chars="8"><span class="idea" data-nb-ref-number="71" id="idea71" data-nb-words="1" data-nb-chars="8">„Dobře.“</span></p>
        <p class="chunk" data-nb-ref-number="72" id="chunk72" data-nb-words="44" data-nb-chars="235"><span class="idea" data-nb-ref-number="72" id="idea72" data-nb-words="44" data-nb-chars="235">Mluvili dál o&nbsp;cestě, o&nbsp;počasí, o&nbsp;všedních záležitostech, žádný však ani slovem nezavadil o&nbsp;to, nač každý myslil. Fiala požádal o&nbsp;chléb a&nbsp;sýr, najedl se, vypil sklenici piva, pak vstal, měl se&nbsp;k&nbsp;odchodu, že&nbsp;je&nbsp;unaven, že&nbsp;by&nbsp;si&nbsp;rád lehl.</span></p>
        <p class="chunk" data-nb-ref-number="73" id="chunk73" data-nb-words="62" data-nb-chars="344"><span class="idea" data-nb-ref-number="73" id="idea73" data-nb-words="62" data-nb-chars="344">„Svezu se&nbsp;s&nbsp;vámi.“ Svoboda rozsvítil si&nbsp;v&nbsp;lucerně o&nbsp;lojovou svíčku hořící na&nbsp;stole. Dali dobrou noc a&nbsp;odešli. Hospodský, vzav prázdné sklenice, šel jakoby náhodou s&nbsp;nimi na&nbsp;síň. Tam se&nbsp;všickni zastavili a&nbsp;Fiala tiše oznámil hospodskému, že&nbsp;se&nbsp;bratři šťastně dostali z&nbsp;vinice, tři dni pak že&nbsp;se&nbsp;skrývali v&nbsp;Podhoří a&nbsp;v&nbsp;noci na&nbsp;dnešek že&nbsp;vyrazili.</span></p>
        <p class="chunk" data-nb-ref-number="74" id="chunk74" data-nb-words="16" data-nb-chars="89"><span class="idea" data-nb-ref-number="74" id="idea74" data-nb-words="16" data-nb-chars="89">„Ale nahledal jsem se, nežli jsem vypátral jejich stopu. Od&nbsp;bratra k&nbsp;bratru jsem musil&nbsp;–“</span></p>
        <p class="chunk" data-nb-ref-number="75" id="chunk75" data-nb-words="91" data-nb-chars="559"><span class="idea" data-nb-ref-number="75" id="idea75" data-nb-words="91" data-nb-chars="559">„Zaplať pánbůh,“ povzdechl hospodský spokojeně. Byl by&nbsp;rád zvěděl zevrubnější zprávu, Svoboda však jej napomenul, aby šel, aby titam v&nbsp;světnici si&nbsp;nepovšimli, zítra že&nbsp;mu&nbsp;to&nbsp;poví. Vykročil do&nbsp;šerého průjezdu, po&nbsp;jehož stěnách a&nbsp;stropě poletovaly jako splašené zášlehy světla i&nbsp;stíny, jak vítr zmítal visutou svítilnou. Ale jen stanul na&nbsp;ulici před průjezdem, sfoukl světlo ve&nbsp;své lucerně. Husté kolem šero; v&nbsp;něm se&nbsp;černaly staré domy vpravo vlevo. Týnský chrám, jeho pilíře, vysoká okna tmou zalitá nad oběma jako černá mátoha tratící se&nbsp;ve&nbsp;výši v&nbsp;temnotách.</span></p>
        <p class="chunk" data-nb-ref-number="76" id="chunk76" data-nb-words="94" data-nb-chars="545"><span class="idea" data-nb-ref-number="76" id="idea76" data-nb-words="94" data-nb-chars="545">Svoboda, vzav Fialu za&nbsp;ruku, zašel s&nbsp;ním k&nbsp;chrámovému pilíři. Tam v&nbsp;černém ústraní začal se&nbsp;Fiala zpovídat Nachyluje se&nbsp;k&nbsp;Svobodovi, postavou menšímu, šeptem vypravoval, kterak se&nbsp;doptal na&nbsp;bratra Vostrého s&nbsp;Tomášem, kde se&nbsp;ukrývají, co&nbsp;dalo Vostrému, nežli se&nbsp;dostal z&nbsp;Kantůrky, jednu chvíli že&nbsp;se&nbsp;biřic hnal kolem něho v&nbsp;réví ležícího, divže o&nbsp;něj nezakopl. Tu&nbsp;se&nbsp;Fiala odmlčel. Ozvalyť se&nbsp;v&nbsp;pusté, liduprázdné ulici kroky. Někdo šel kolem s&nbsp;lucerničkou; než až&nbsp;k&nbsp;nim za&nbsp;pilíř se&nbsp;její světlo nedostalo. Chodec přešel, kroky jeho i&nbsp;hůl utichly.</span></p>
        <p class="chunk" data-nb-ref-number="77" id="chunk77" data-nb-words="59" data-nb-chars="289"><span class="idea" data-nb-ref-number="77" id="idea77" data-nb-words="59" data-nb-chars="289">Fiala šeptal zase dál o&nbsp;tom, jak uprchlíci vyrazili a&nbsp;že nejprve chtějí k&nbsp;Českému Brodu; za&nbsp;ty&nbsp;první dni od&nbsp;útěku, a&nbsp;pak než opět se&nbsp;z&nbsp;nového úkrytu vydají na&nbsp;další cestu, že&nbsp;nejprudší honba za&nbsp;nimi přejde a&nbsp;tak že&nbsp;s&nbsp;pomocí boží se&nbsp;dostanou na&nbsp;hranice i&nbsp;za ně, ale že&nbsp;to&nbsp;nějaký čas potrvá.</span></p>
        <p class="chunk" data-nb-ref-number="78" id="chunk78" data-nb-words="10" data-nb-chars="80"><span class="idea" data-nb-ref-number="78" id="idea78" data-nb-words="10" data-nb-chars="80">„Dostanou, doufám,“ přisvědčil Svoboda, „nejhorší mají za&nbsp;sebou, zaplať pánbůh.“</span></p>
        <p class="chunk" data-nb-ref-number="79" id="chunk79" data-nb-words="11" data-nb-chars="83"><span class="idea" data-nb-ref-number="79" id="idea79" data-nb-words="11" data-nb-chars="83">„U&nbsp;bratra,“ Fiala mínil deklamátorova bratra, myslivce, „hodlají se&nbsp;také zastavit.“</span></p>
        <p class="chunk" data-nb-ref-number="80" id="chunk80" data-nb-words="39" data-nb-chars="211"><span class="idea" data-nb-ref-number="80" id="idea80" data-nb-words="39" data-nb-chars="211">„Arci, arci; ale nebudou všickni. To&nbsp;děvče, to&nbsp;děvče!“ dodal s&nbsp;povzdechem. „Jak se&nbsp;jen stalo&nbsp;– Kdybychom ji&nbsp;mohli z&nbsp;toho vytrhnout&nbsp;– Všímej si&nbsp;jí&nbsp;dobře. A&nbsp;teď jdi, bratře. Bůh tě&nbsp;pozdrav za&nbsp;novinu. Zítra přijď.“</span></p>
        <p class="chunk" data-nb-ref-number="81" id="chunk81" data-nb-words="29" data-nb-chars="180"><span class="idea" data-nb-ref-number="81" id="idea81" data-nb-words="29" data-nb-chars="180">Podali si&nbsp;ruce. Fiala zamířil k&nbsp;Staroměstskému rynku, deklamátor v&nbsp;opačnou stranu, k&nbsp;sv. Jakubu. Záhy zmizeli ve&nbsp;tmách černé, klikaté uličky, do&nbsp;jejíhož ticha hrčela voda ze&nbsp;žlabů.</span></p>
        <p class="chunk" data-nb-ref-number="82" id="chunk82" data-nb-words="24" data-nb-chars="131"><span class="idea" data-nb-ref-number="82" id="idea82" data-nb-words="24" data-nb-chars="131"><a href="#footnote-30240-65-backlink">65</a> Těchto pět věcí měj před očima, totiž: 1. Přetvařuj se. 2. Zatajuj. 3. Nikomu nevěř. 4. Všechno chval. 5. Hleď, ať&nbsp;cokoli děláš…</span></p>
        <p class="chunk" data-nb-ref-number="83" id="chunk83" data-nb-words="6" data-nb-chars="33"><span class="idea" data-nb-ref-number="83" id="idea83" data-nb-words="6" data-nb-chars="33"><a href="#footnote-30240-66-backlink">66</a> Pod obojí způsobou. Pozn. red.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_069.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>