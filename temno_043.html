<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXXVII">
    <meta name="apple-mobile-web-app-capable" content="yes">
    <title>XXXVII</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="38">
    <link rel="prev" href="./temno_042.html">
    <link rel="next" href="./temno_044.html">
    <link rel="self" href="temno_043.html">
    <meta name="identifier" content="jirasek-temno-8feb44a">
    <meta name="role" content="chapter">
  </head>
  <body data-nb-words="2664" data-nb-chars="14840" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_042.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">XXXVII</span></h1>
        <p class="chunk" data-nb-ref-number="2" id="chunk2" data-nb-words="144" data-nb-chars="789"><span class="idea" data-nb-ref-number="2" id="idea2" data-nb-words="144" data-nb-chars="789">U&nbsp;Pražáků se&nbsp;měla Helenka líp než poslední čas na&nbsp;Skalce. Stará paní Lerchová neukládala jí&nbsp;žádné hrubé práce. Helenka zůstávala skoro pořád u&nbsp;ní službou a&nbsp;pomocí. Zato však neměla pokoje pro víru. To&nbsp;by&nbsp;byla trpělivě snesla, že&nbsp;všichni na&nbsp;ni&nbsp;zpočátku hleděli cize, a&nbsp;ne vlídně a&nbsp;ochotně. Tak se&nbsp;měli k&nbsp;ní také na&nbsp;Skalce, a&nbsp;ještě hůř. Ale tu&nbsp;v&nbsp;nákladnickém domě setkala se&nbsp;s&nbsp;knězem jezovitského řádu, na&nbsp;který měla tak smutnou památku. S&nbsp;hrůzou i&nbsp;odporem vzpomínala na&nbsp;ty&nbsp;dva, kteří k&nbsp;nim na&nbsp;Skalce vrazili, kteří jim knihy vydrali a&nbsp;pak je&nbsp;spálili, kteří Tomáše a&nbsp;ji tak krutě vyslýchali, ten bledý, rozcuchaný, s&nbsp;pronikavýma, planoucíma očima, a&nbsp;druhý, s&nbsp;velkou bradou, jenž se&nbsp;před ní&nbsp;stavěl, divže jí&nbsp;po&nbsp;nohách nešlapal, a&nbsp;tak na&nbsp;ni&nbsp;hleděl zlýma očima a&nbsp;tak hrozil a&nbsp;otázkami dorážel&nbsp;–</span></p>
        <p class="chunk" data-nb-ref-number="3" id="chunk3" data-nb-words="104" data-nb-chars="627"><span class="idea" data-nb-ref-number="3" id="idea3" data-nb-words="104" data-nb-chars="627">Tady pak ji&nbsp;zavedli hned druhého dne do&nbsp;menšího, klenutého pokoje, kdež seděl bělovlasý, starý kněz. Přimhuřuje oči, prohlížel si&nbsp;ji&nbsp;a&nbsp;hned začal, u&nbsp;přítomnosti staré paní, se&nbsp;jí&nbsp;dotazovat jako ve&nbsp;zpovědnici. Byl to&nbsp;skoro takový výslech jako tenkráte v&nbsp;kanceláři na&nbsp;Skalce, když stála s&nbsp;bratrem před jezovity a&nbsp;správcem Čermákem, jenže P. Daniel se&nbsp;vyptával vlídně, shovívavě, na&nbsp;otce, jak mluvil o&nbsp;Panně Marii, o&nbsp;svátostech, kdy byla naposledy u&nbsp;svaté zpovědi, má-li modlitební knihu, růženec. Když pověděla, že&nbsp;růžence nemá, modlitby že&nbsp;jí&nbsp;vzali na&nbsp;Skalce, ihned přinesla stará paní růženec a&nbsp;knížky pak za&nbsp;dva dni P. Daniel.</span></p>
        <p class="chunk" data-nb-ref-number="4" id="chunk4" data-nb-words="145" data-nb-chars="869"><span class="idea" data-nb-ref-number="4" id="idea4" data-nb-words="145" data-nb-chars="869">Když jí&nbsp;je&nbsp;odevzdával, začal také výklad, tentokráte ve&nbsp;velkém pokoji a&nbsp;bez paní Lerchové. Když stará paní odcházela z&nbsp;pokoje, lekla se&nbsp;Helenka, že&nbsp;sama teď bude poslouchat jezovitovy domluvy a&nbsp;odpovídat na&nbsp;jeho otázky. Mihlo se&nbsp;jí, kdyby tak babička v&nbsp;Meziříčí věděla, kdyby slyšela, jak ten jezovita jí&nbsp;vykládá o&nbsp;římské víře, o&nbsp;nepravostech a&nbsp;bludech evangelického učení&nbsp;– Vřelo v&nbsp;ní, až&nbsp;jí&nbsp;v&nbsp;spáncích tepalo. Klopila oči, svěsila hlavu, pak bezděky zamnula, stiskla prsty sepjatých rukou; bylo jí&nbsp;dusno, musila vydýchnout, když slyšela o&nbsp;krticích a&nbsp;slepejších, o&nbsp;Lutrovi a&nbsp;Husovi. Vzpomněla na&nbsp;otce, jak za&nbsp;pozdních večerů při zavřených dveřích v&nbsp;myslivně o&nbsp;těchto mužích vážně mluvil nebo předčítal, jak by&nbsp;teď zahořel hněvem, kdyby to&nbsp;slyšel. Byla by&nbsp;vykřikla, vytrhla se, utekla. A&nbsp;musila pokorně mlčet. Níž klonila hlavu, když cítila, že&nbsp;se&nbsp;jí&nbsp;slzy hrnou do&nbsp;očí.</span></p>
        <p class="chunk" data-nb-ref-number="5" id="chunk5" data-nb-words="133" data-nb-chars="805"><span class="idea" data-nb-ref-number="5" id="idea5" data-nb-words="133" data-nb-chars="805">P. Suk postřehl hned její první pohnutí. Měl je&nbsp;za&nbsp;účinek svých slov; ve&nbsp;své horlivosti mluvil tím naléhavěji, dorážel tím ostřeji na&nbsp;jinověrce. Až&nbsp;když zahlédl její slzy, mírnil oheň své řeči. Potěšen tím, že&nbsp;je&nbsp;dojata, začal chlácholivě, konejšil, těšil, že&nbsp;Ježíš jest věčné slitování, že&nbsp;na&nbsp;přímluvu Panny Marie jí&nbsp;vzejde světlo a&nbsp;útěcha pravé víry, napomínal, jen aby vzývala svaté jméno Maria, aby pamatovala, co&nbsp;v&nbsp;něm je, z&nbsp;jakých písmen se&nbsp;skládá, co&nbsp;v&nbsp;každé písmeně, M… mediatrix, to&nbsp;jest milostná matka, A… auxiliatrix, outočiště naše, R… restantrix, rameno padajících, I… illuminatrix, jaro světlé, A… advocata, advokátka; jako Kristus jest u&nbsp;boha otce naším advokátem, tak Panna Maria jest u&nbsp;syna svého advokátkou, v&nbsp;tom jméně že&nbsp;je&nbsp;celá modlitba i&nbsp;outěcha, to&nbsp;aby vzývala a&nbsp;vzývati nepřestala.</span></p>
        <p class="chunk" data-nb-ref-number="6" id="chunk6" data-nb-words="39" data-nb-chars="222"><span class="idea" data-nb-ref-number="6" id="idea6" data-nb-words="39" data-nb-chars="222">Helence vyvstával na&nbsp;čele pot. Zardělá, nechutě naklonila se&nbsp;k&nbsp;ruce P. Daniela, kterou jí&nbsp;k&nbsp;políbení nastavil, když dokončil; měkce a&nbsp;vlídně ji&nbsp;propouštěl, tak aby šla s&nbsp;pánembohem a&nbsp;vštípila si&nbsp;do&nbsp;srdce vše, co&nbsp;slyšela.&nbsp;–</span></p>
        <p class="chunk" data-nb-ref-number="7" id="chunk7" data-nb-words="98" data-nb-chars="531"><span class="idea" data-nb-ref-number="7" id="idea7" data-nb-words="98" data-nb-chars="531">Ze&nbsp;starého nákladnického domu, plného chasy a&nbsp;čeládky, plného šumu a&nbsp;ruchu, nevyšla první týdny ani na&nbsp;krok nikam jinam než v&nbsp;neděli ráno do&nbsp;blízkého kostela u&nbsp;sv. Haštala, kamž ji&nbsp;provázela šenkýřka z&nbsp;průjezdu. Paní Lerchová ji&nbsp;nepobídla, aby si&nbsp;šla do&nbsp;města, a&nbsp;sama aby si&nbsp;řekla, toho si&nbsp;netroufala. Cítila i&nbsp;viděla, že&nbsp;ji&nbsp;hlídají. Byla jako ve&nbsp;vězení; toužila z&nbsp;něho, ne&nbsp;však aby uviděla Prahu, nýbrž aby sešla se&nbsp;s&nbsp;bratrem. Nic o&nbsp;něm nevěděla. Mariánek ji&nbsp;těšil tam v&nbsp;Goltzově domě i&nbsp;pak cestou sem, že&nbsp;se&nbsp;bude s&nbsp;bratrem vídat.</span></p>
        <p class="chunk" data-nb-ref-number="8" id="chunk8" data-nb-words="63" data-nb-chars="360"><span class="idea" data-nb-ref-number="8" id="idea8" data-nb-words="63" data-nb-chars="360">Čekala, že&nbsp;přijde, čekala ho&nbsp;toužebně, nedočkavě. Myslila na&nbsp;něj, vzpomínala, jakou má&nbsp;asi službu, jaký je&nbsp;nový jeho pán, musí-li také tak jako ona chodit k&nbsp;nějakému jezovitovi. Nejednou vzpomněla v&nbsp;té tesknotě také na&nbsp;žida Lazara Kiše, vyřídil-li o&nbsp;nich v&nbsp;Mezřiči, a&nbsp;kdy asi přijede do&nbsp;Prahy a&nbsp;najde-li je&nbsp;teď, když už&nbsp;nejsou v&nbsp;domě, kde baron Mladota ostává.</span></p>
        <p class="chunk" data-nb-ref-number="9" id="chunk9" data-nb-words="94" data-nb-chars="528"><span class="idea" data-nb-ref-number="9" id="idea9" data-nb-words="94" data-nb-chars="528">Až&nbsp;třetí neděle, za&nbsp;kalného říjnového odpoledne spatřila Tomáše. Znenadání vstoupil do&nbsp;její komůrky. Helenka v&nbsp;náhlém, radostném překvapení zrovna k&nbsp;němu skočila. Vypravoval jí, že&nbsp;dříve sem nemohl, že&nbsp;ho&nbsp;nepustili, protože bylo pořád mnoho práce a&nbsp;hlídání ve&nbsp;vinici, dnes že&nbsp;poprvé vyšel, a&nbsp;ještě ne&nbsp;sám, že&nbsp;mu&nbsp;dali mladého sladovnického za&nbsp;průvodce, ale jistě také za&nbsp;hlídače, a&nbsp;ten že&nbsp;na&nbsp;něj také čeká, ale dříve nežli sem, k&nbsp;ní, že&nbsp;musil k&nbsp;paní staré a&nbsp;ta že&nbsp;se&nbsp;důkladně na&nbsp;všechno vyptala, hlavně na&nbsp;vinici a&nbsp;na jeho práci.</span></p>
        <p class="chunk" data-nb-ref-number="10" id="chunk10" data-nb-words="160" data-nb-chars="861"><span class="idea" data-nb-ref-number="10" id="idea10" data-nb-words="160" data-nb-chars="861">Tentokráte se&nbsp;v&nbsp;té skromné světničce, ve&nbsp;které Helenka dosud jen v&nbsp;smutku a&nbsp;tesknosti meškávala, vyjasnilo. Otázky jen pršely; ptala se&nbsp;Helenka, ptal se&nbsp;Tomáš. Na&nbsp;žida Lazara Kiše připadli oba, a&nbsp;hned, byl-li tu. Domluvili se, že&nbsp;u&nbsp;žádného se&nbsp;dosud nestavil. Tomáš vypravoval, jak byl první dny u&nbsp;Březinů v&nbsp;pivovaře, pověděl, co&nbsp;zvěděl a&nbsp;vypozoroval o&nbsp;nových pánech, o&nbsp;Březinovi a&nbsp;jeho rodině; sám uslyšel o&nbsp;staré paní Lerchové, o&nbsp;Helenčině přijetí a&nbsp;službě a&nbsp;zas už&nbsp;vypravoval, že&nbsp;se&nbsp;z&nbsp;pivovaru dostal zanedlouho na&nbsp;vinici, za&nbsp;bránu, pod kopcem, tomu že&nbsp;Žižkov říkají, tam ve&nbsp;vinici že&nbsp;je&nbsp;pěkně, že&nbsp;je&nbsp;pořád venku, teď že&nbsp;bylo a&nbsp;je mnoho práce s&nbsp;vínem, a&nbsp;jaká je&nbsp;podívaná na&nbsp;všechny vinohrady a&nbsp;na Prahu, to&nbsp;že&nbsp;se&nbsp;podivil, to&nbsp;že&nbsp;by&nbsp;jí&nbsp;přál uvidět, z&nbsp;pánů že&nbsp;teď přes tu&nbsp;chvíli někdo na&nbsp;vinici přichází, včera že&nbsp;tam byl pan Březina s&nbsp;paní a&nbsp;se synem studentem.</span></p>
        <p class="chunk" data-nb-ref-number="11" id="chunk11" data-nb-words="10" data-nb-chars="54"><span class="idea" data-nb-ref-number="11" id="idea11" data-nb-words="10" data-nb-chars="54">„Ten tu&nbsp;bývá u&nbsp;staré paní, u&nbsp;babičky,“ vpadla Helenka.</span></p>
        <p class="chunk" data-nb-ref-number="12" id="chunk12" data-nb-words="10" data-nb-chars="53"><span class="idea" data-nb-ref-number="12" id="idea12" data-nb-words="10" data-nb-chars="53">„A&nbsp;ten si&nbsp;mě&nbsp;dal zavolat, abych přisel s&nbsp;valdhornou.“</span></p>
        <p class="chunk" data-nb-ref-number="13" id="chunk13" data-nb-words="4" data-nb-chars="17"><span class="idea" data-nb-ref-number="13" id="idea13" data-nb-words="4" data-nb-chars="17">„Ty? A&nbsp;co chtěl?“</span></p>
        <p class="chunk" data-nb-ref-number="14" id="chunk14" data-nb-words="130" data-nb-chars="663"><span class="idea" data-nb-ref-number="14" id="idea14" data-nb-words="130" data-nb-chars="663">„Ptal se&nbsp;mne, umím-li troubit, učil-li jsem se. Já&nbsp;řku, že&nbsp;sám, že&nbsp;mnoho neumím, ale on, jen abych zatroubil. To&nbsp;jsme stáli stranou za&nbsp;viničným domem, pod dubem, stojí ti&nbsp;tam krásný starý dub. A&nbsp;jak jsem pod ním stál, vjelo to&nbsp;do&nbsp;mne, jako bych byl u&nbsp;nás v&nbsp;lese, jako by&nbsp;pan regent řekl, jak říkával: ‚Tomáši, zatrub!‘ Tak jsem s&nbsp;celou chutí zatroubil a&nbsp;ono se&nbsp;ti&nbsp;to&nbsp;od&nbsp;toho dubu vinicí dolů a&nbsp;kolem tak vesele rozléhalo&nbsp;– Mladý pán zaplácal, a&nbsp;že mám dobrý sluch a&nbsp;že pěkně troubím, že&nbsp;bych se&nbsp;měl učit. A&nbsp;starý taky tu&nbsp;mou muziku pochválil. Takhle by&nbsp;tam bylo pěkně, nemohl bych si&nbsp;naříkat, no, desetkrát líp je&nbsp;tam než na&nbsp;Skalce v&nbsp;ratejně u&nbsp;toho rasa správce.“</span></p>
        <p class="chunk" data-nb-ref-number="15" id="chunk15" data-nb-words="6" data-nb-chars="29"><span class="idea" data-nb-ref-number="15" id="idea15" data-nb-words="6" data-nb-chars="29">„A&nbsp;stran víry&nbsp;– Nenutili tě?“</span></p>
        <p class="chunk" data-nb-ref-number="16" id="chunk16" data-nb-words="2" data-nb-chars="12"><span class="idea" data-nb-ref-number="16" id="idea16" data-nb-words="2" data-nb-chars="12">„Dosud nic.“</span></p>
        <p class="chunk" data-nb-ref-number="17" id="chunk17" data-nb-words="5" data-nb-chars="35"><span class="idea" data-nb-ref-number="17" id="idea17" data-nb-words="5" data-nb-chars="35">„K&nbsp;páteru jezuvitovi tě&nbsp;nezavedli?“</span></p>
        <p class="chunk" data-nb-ref-number="18" id="chunk18" data-nb-words="2" data-nb-chars="6"><span class="idea" data-nb-ref-number="18" id="idea18" data-nb-words="2" data-nb-chars="6">„Ne –“</span></p>
        <p class="chunk" data-nb-ref-number="19" id="chunk19" data-nb-words="32" data-nb-chars="199"><span class="idea" data-nb-ref-number="19" id="idea19" data-nb-words="32" data-nb-chars="199">„Ach, kdybych to&nbsp;mohla taky tak říct!“ Helenka vypravovala, ale tišším hlasem, o&nbsp;P. Danielovi, jak musila dvakrát k&nbsp;němu na&nbsp;cvičení. Tomáš se&nbsp;zachmuřil. Když dopověděla, ohlédl se&nbsp;a&nbsp;tiše povzbuzoval:</span></p>
        <p class="chunk" data-nb-ref-number="20" id="chunk20" data-nb-words="41" data-nb-chars="225"><span class="idea" data-nb-ref-number="20" id="idea20" data-nb-words="41" data-nb-chars="225">„Pamatuj na&nbsp;pantátu, Helenko, a&nbsp;na babičku, víš? Nějaký čas to&nbsp;musíš snášet. Ale to&nbsp;si&nbsp;říkám, v&nbsp;noci, když chodím vinicí a&nbsp;hlídám, kdyby stran víry chtěli na&nbsp;nás něco násilou, že&nbsp;utečeme za&nbsp;pantátou, že&nbsp;nebudeme na&nbsp;něj čekat“</span></p>
        <p class="chunk" data-nb-ref-number="21" id="chunk21" data-nb-words="5" data-nb-chars="25"><span class="idea" data-nb-ref-number="21" id="idea21" data-nb-words="5" data-nb-chars="25">Užasle upřela na&nbsp;něj oči.</span></p>
        <p class="chunk" data-nb-ref-number="22" id="chunk22" data-nb-words="18" data-nb-chars="92"><span class="idea" data-nb-ref-number="22" id="idea22" data-nb-words="18" data-nb-chars="92">„Opravdu, Helenko, a&nbsp;víš-li, že&nbsp;odtud z&nbsp;Prahy se&nbsp;dá&nbsp;spíš utéct nežli ze&nbsp;Skalky, to&nbsp;mně věř.“</span></p>
        <p class="chunk" data-nb-ref-number="23" id="chunk23" data-nb-words="20" data-nb-chars="113"><span class="idea" data-nb-ref-number="23" id="idea23" data-nb-words="20" data-nb-chars="113">Smrákalo se&nbsp;v&nbsp;sedničce, ale oni toho nepozorovali. Až&nbsp;Tomášův průvodce vešel a&nbsp;připomenul, že&nbsp;je&nbsp;čas, že&nbsp;už&nbsp;musí.</span></p>
        <p class="chunk" data-nb-ref-number="24" id="chunk24" data-nb-words="67" data-nb-chars="398"><span class="idea" data-nb-ref-number="24" id="idea24" data-nb-words="67" data-nb-chars="398">Tomáš odcházel napohled veselý, těše sestru, že&nbsp;teď přijde dřív; v&nbsp;duchu však si&nbsp;odnášel starost o&nbsp;Helenku, znepokojen jejím vypravováním o&nbsp;páteru jezuvitovi. Zato Helenka byla spokojenější. Mluvila s&nbsp;bratrem, měla jistotu, že&nbsp;mu&nbsp;není zle; jen kdyby byla s&nbsp;ním, kdyby mohla alespoň k&nbsp;němu se&nbsp;podívat. A&nbsp;mladý pán se&nbsp;jí&nbsp;připletl do&nbsp;těch myšlenek, že&nbsp;požádal Tomáše, aby zatroubil, a&nbsp;že ho&nbsp;pochválil.</span></p>
        <p class="chunk" data-nb-ref-number="25" id="chunk25" data-nb-words="71" data-nb-chars="421"><span class="idea" data-nb-ref-number="25" id="idea25" data-nb-words="71" data-nb-chars="421">Za&nbsp;čtrnáct dní, to&nbsp;bylo již v&nbsp;listopadu, jednou odpoledne počítala paní Lerchová ve&nbsp;velké světnici; nějaké účty rovnala. Helenka psala cifry. Pojednou si&nbsp;stará paní vzpomněla na&nbsp;vruby v&nbsp;malém sklípku; Helenka pro ně&nbsp;vyběhla. Když se&nbsp;s&nbsp;nimi vracela, setkala se&nbsp;na&nbsp;síni s&nbsp;„mladým pánem“, Jiříkem. Právě když brala za&nbsp;kliku a&nbsp;chtěla do&nbsp;velkého pokoje, zaslechla za&nbsp;sebou kroky. Ohlédla se&nbsp;a&nbsp;vtom Jiřík zavolal nějak nejistě:</span></p>
        <p class="chunk" data-nb-ref-number="26" id="chunk26" data-nb-words="1" data-nb-chars="11"><span class="idea" data-nb-ref-number="26" id="idea26" data-nb-words="1" data-nb-chars="11">„Počkejte!“</span></p>
        <p class="chunk" data-nb-ref-number="27" id="chunk27" data-nb-words="34" data-nb-chars="176"><span class="idea" data-nb-ref-number="27" id="idea27" data-nb-words="34" data-nb-chars="176">Stál na&nbsp;schodech váhaje a&nbsp;jako by&nbsp;se&nbsp;lekl, co&nbsp;udělal, že&nbsp;na&nbsp;ni&nbsp;zavolal a&nbsp;že jí&nbsp;řekl vy. Helenka poslechla, čekala; musil promluvit, musil jí&nbsp;říci, co&nbsp;chtěl jí&nbsp;po&nbsp;někom vzkázat.</span></p>
        <p class="chunk" data-nb-ref-number="28" id="chunk28" data-nb-words="15" data-nb-chars="84"><span class="idea" data-nb-ref-number="28" id="idea28" data-nb-words="15" data-nb-chars="84">„Dole v&nbsp;průjezdě se&nbsp;po&nbsp;vás někdo ptá,“ hlásil plaše a&nbsp;skoro ostýchavě, „nějaký žid.“</span></p>
        <p class="chunk" data-nb-ref-number="29" id="chunk29" data-nb-words="13" data-nb-chars="80"><span class="idea" data-nb-ref-number="29" id="idea29" data-nb-words="13" data-nb-chars="80">Viděl, jak ji&nbsp;ta&nbsp;zpráva radostně překvapila. A&nbsp;hned v&nbsp;tom překvapení oznamovala:</span></p>
        <p class="chunk" data-nb-ref-number="30" id="chunk30" data-nb-words="8" data-nb-chars="37"><span class="idea" data-nb-ref-number="30" id="idea30" data-nb-words="8" data-nb-chars="37">„To je&nbsp;od&nbsp;nás, ze&nbsp;Skalky, Lazar Kiš.“</span></p>
        <p class="chunk" data-nb-ref-number="31" id="chunk31" data-nb-words="62" data-nb-chars="341"><span class="idea" data-nb-ref-number="31" id="idea31" data-nb-words="62" data-nb-chars="341">Ale Jiřík o&nbsp;žida nedbal; ostýchal se&nbsp;dalšího hovoru. Jen se&nbsp;optal, je-li babička ve&nbsp;velkém pokoji. Zamířil tam. Helenka zůstala u&nbsp;dveří. Když k&nbsp;ní došel, řekla mu&nbsp;tlumeným hlasem: „Děkuju.“ Vešel a&nbsp;ona za&nbsp;ním. Položila vruby na&nbsp;stůl a&nbsp;hned prosila starou paní, nesměla-li by&nbsp;na&nbsp;chvilku dolů do&nbsp;průjezdu, že&nbsp;má&nbsp;tam vzkaz z&nbsp;domova, že&nbsp;přišel&nbsp;–</span></p>
        <p class="chunk" data-nb-ref-number="32" id="chunk32" data-nb-words="2" data-nb-chars="8"><span class="idea" data-nb-ref-number="32" id="idea32" data-nb-words="2" data-nb-chars="8">„Kdo&nbsp;–?“</span></p>
        <p class="chunk" data-nb-ref-number="33" id="chunk33" data-nb-words="4" data-nb-chars="21"><span class="idea" data-nb-ref-number="33" id="idea33" data-nb-words="4" data-nb-chars="21">„Ze Skalky žid, Kiš.“</span></p>
        <p class="chunk" data-nb-ref-number="34" id="chunk34" data-nb-words="17" data-nb-chars="94"><span class="idea" data-nb-ref-number="34" id="idea34" data-nb-words="17" data-nb-chars="94">Paní Lerchová se&nbsp;na&nbsp;ni&nbsp;nedůvěřivě podívala. Vtom Jiřík dotvrdil, že&nbsp;je, že&nbsp;ten žid jemu říkal.</span></p>
        <p class="chunk" data-nb-ref-number="35" id="chunk35" data-nb-words="6" data-nb-chars="32"><span class="idea" data-nb-ref-number="35" id="idea35" data-nb-words="6" data-nb-chars="32">„Jdi si&nbsp;tedy, ale nebuď dlouho.“</span></p>
        <p class="chunk" data-nb-ref-number="36" id="chunk36" data-nb-words="13" data-nb-chars="75"><span class="idea" data-nb-ref-number="36" id="idea36" data-nb-words="13" data-nb-chars="75">Když Helenka kvapně zmizela, zeptala se&nbsp;stará paní Jiříka, jaký je&nbsp;ten žid.</span></p>
        <p class="chunk" data-nb-ref-number="37" id="chunk37" data-nb-words="13" data-nb-chars="70"><span class="idea" data-nb-ref-number="37" id="idea37" data-nb-words="13" data-nb-chars="70">„Venkovský, ne&nbsp;starý, a&nbsp;tolik žádal, že&nbsp;to&nbsp;děvče už&nbsp;tak dlouho hledá.“</span></p>
        <p class="chunk" data-nb-ref-number="38" id="chunk38" data-nb-words="9" data-nb-chars="52"><span class="idea" data-nb-ref-number="38" id="idea38" data-nb-words="9" data-nb-chars="52">„Tak teď piš za&nbsp;ni, Jiříku, tadyhlety cifry, vidíš?“</span></p>
        <p class="chunk" data-nb-ref-number="39" id="chunk39" data-nb-words="50" data-nb-chars="271"><span class="idea" data-nb-ref-number="39" id="idea39" data-nb-words="50" data-nb-chars="271">Jiřík psal, ale na&nbsp;očích měl Helenku, jak proti němu stála na&nbsp;síni, jak se&nbsp;jí&nbsp;rozjasnilo v&nbsp;očích, jak jí&nbsp;ruměnec přeletěl přes tváře. Ten žid jí&nbsp;nese vzkaz z&nbsp;domova. Od&nbsp;koho?&nbsp;– Otec je&nbsp;pryč, utekl pro víru. Tím pomyšlením se&nbsp;vytrhl. Začal bedlivě opisovat sloupec číslic.</span></p>
        <p class="chunk" data-nb-ref-number="40" id="chunk40" data-nb-words="62" data-nb-chars="345"><span class="idea" data-nb-ref-number="40" id="idea40" data-nb-words="62" data-nb-chars="345">Helenka sběhla se&nbsp;schodů jako střela. Lazar Kiš stál v&nbsp;průjezdě u&nbsp;dveří. Byl v&nbsp;kožichu, na&nbsp;černých kudrnách měl starou liščí čepici. Doma na&nbsp;Skalce hleděla na&nbsp;něj jako všichni jen jako na&nbsp;žida; teď chvátala k&nbsp;němu jako k&nbsp;milému krajanovi a&nbsp;se zřejmou radostí jej uvítala. Kus domova s&nbsp;ním přišlo a&nbsp;nesl, jak doufala, zprávy tak dlouho očekávané.</span></p>
        <p class="chunk" data-nb-ref-number="41" id="chunk41" data-nb-words="107" data-nb-chars="550"><span class="idea" data-nb-ref-number="41" id="idea41" data-nb-words="107" data-nb-chars="550">Že&nbsp;včera přijel do&nbsp;Prahy, vypravoval, a&nbsp;že hned včera, jak jen koně a&nbsp;vůz opatřil, zašel do&nbsp;domu pana hraběte Goltze, nu&nbsp;ale že&nbsp;jich tam nenašel a&nbsp;že to&nbsp;trvalo, nežli se&nbsp;domluvil a&nbsp;doptal, jak je&nbsp;těžko, když všude člověka, mínil sebe jako žida, všude odbývají, obzvláště v&nbsp;takovém domě, ale že&nbsp;se&nbsp;nedal odbýt, až&nbsp;to&nbsp;vypátral; nejdříve zašel na&nbsp;Koňský trh, k&nbsp;Březinům, ale tam mu&nbsp;řekli, že&nbsp;bratr, jako Tomáš, je&nbsp;na&nbsp;vinici, a&nbsp;tam že&nbsp;nemohl, že&nbsp;je&nbsp;kus za&nbsp;branou, a&nbsp;tak že&nbsp;s&nbsp;Tomášem nemluvil, škoda, že&nbsp;by&nbsp;ho&nbsp;byl tuze rád viděl, tak aby ho&nbsp;pozdravovala&nbsp;–</span></p>
        <p class="chunk" data-nb-ref-number="42" id="chunk42" data-nb-words="10" data-nb-chars="70"><span class="idea" data-nb-ref-number="42" id="idea42" data-nb-words="10" data-nb-chars="70">„Co babička?“ vpadla Helenka dychtivě, „viděl jste někoho z&nbsp;Mez­řiče?“</span></p>
        <p class="chunk" data-nb-ref-number="43" id="chunk43" data-nb-words="34" data-nb-chars="189"><span class="idea" data-nb-ref-number="43" id="idea43" data-nb-words="34" data-nb-chars="189">„Jak bych neviděl, viděl, mluvil jsem s&nbsp;nimi. Byl jsem tam. Nu&nbsp;a&nbsp;babička, stará osoba, to&nbsp;víte,“ vykal Helence, ctě v&nbsp;ní pořád ještě myslivcovu dceru, „ta trochu marodí, jak už&nbsp;staří lidé.“</span></p>
        <p class="chunk" data-nb-ref-number="44" id="chunk44" data-nb-words="3" data-nb-chars="11"><span class="idea" data-nb-ref-number="44" id="idea44" data-nb-words="3" data-nb-chars="11">„Ví o&nbsp;nás?“</span></p>
        <p class="chunk" data-nb-ref-number="45" id="chunk45" data-nb-words="39" data-nb-chars="198"><span class="idea" data-nb-ref-number="45" id="idea45" data-nb-words="39" data-nb-chars="198">„Pravda že&nbsp;ví, ode mne to&nbsp;zvěděla. A&nbsp;to, co&nbsp;s&nbsp;vámi ten správce dělal, jak vás trápil, to&nbsp;už&nbsp;předtím věděla, a&nbsp;tu k&nbsp;vám poslala vnuka, strejcova syna, ale ten se&nbsp;k&nbsp;vám nedostal, správce ho&nbsp;nepustil.“</span></p>
        <p class="chunk" data-nb-ref-number="46" id="chunk46" data-nb-words="5" data-nb-chars="27"><span class="idea" data-nb-ref-number="46" id="idea46" data-nb-words="5" data-nb-chars="27">„O&nbsp;tom jsme ani nezvěděli.“</span></p>
        <p class="chunk" data-nb-ref-number="47" id="chunk47" data-nb-words="14" data-nb-chars="77"><span class="idea" data-nb-ref-number="47" id="idea47" data-nb-words="14" data-nb-chars="77">„To věřím, to&nbsp;ten zlý člověk taky nedopustil, ani zvědět jste o&nbsp;tom nesměli.“</span></p>
        <p class="chunk" data-nb-ref-number="48" id="chunk48" data-nb-words="9" data-nb-chars="39"><span class="idea" data-nb-ref-number="48" id="idea48" data-nb-words="9" data-nb-chars="39">„My jsme to&nbsp;hádali; a&nbsp;co náš pantáta&nbsp;–“</span></p>
        <p class="chunk" data-nb-ref-number="49" id="chunk49" data-nb-words="14" data-nb-chars="79"><span class="idea" data-nb-ref-number="49" id="idea49" data-nb-words="14" data-nb-chars="79">„Nu, chvála bohu,“ Kiš se&nbsp;ohlédl a&nbsp;mluvil tlumeně, „už je&nbsp;myslím za&nbsp;hranicemi.“</span></p>
        <p class="chunk" data-nb-ref-number="50" id="chunk50" data-nb-words="85" data-nb-chars="468"><span class="idea" data-nb-ref-number="50" id="idea50" data-nb-words="85" data-nb-chars="468">Helenka se&nbsp;zalekla, že&nbsp;to&nbsp;jistě neví. Kiš se&nbsp;znovu ohlédl a&nbsp;ustoupil dál ode dveří; Helenka za&nbsp;ním. Poletoval sníh, bylo mrazivo a&nbsp;ona jen v&nbsp;lehkém domácím obleku; nedbala však, necítila zimy. Oči jí&nbsp;tkvěly na&nbsp;Lazarovi Kiši, jenž rychle a&nbsp;skoro již šeptem oznamoval, že&nbsp;tenkráte, když pantáta prchal ze&nbsp;Skalky, skrýval se&nbsp;přes den v&nbsp;lesích, v&nbsp;noci pak že&nbsp;dorazil šťastně do&nbsp;Meziříčí, tam že&nbsp;jej u&nbsp;strýce Klance schovali, ale hned druhé noci že&nbsp;se&nbsp;vydal, už&nbsp;bez flinty.</span></p>
        <p class="chunk" data-nb-ref-number="51" id="chunk51" data-nb-words="47" data-nb-chars="267"><span class="idea" data-nb-ref-number="51" id="idea51" data-nb-words="47" data-nb-chars="267">„O&nbsp;té flintě to&nbsp;nezapomeňte, to&nbsp;Tomášovi řekněte, ta&nbsp;byla myslím pantátovi tuze milá; nezahodil ji, ale šťastně až&nbsp;do&nbsp;Mezřiče donesl, ale tam ji&nbsp;nechal, kdyby ji&nbsp;jednou potřeboval, a&nbsp;když ne, tak že&nbsp;tam ostane pro Tomáše, to&nbsp;povídal, to&nbsp;mně v&nbsp;Mezřiči výslovně řekli.“</span></p>
        <p class="chunk" data-nb-ref-number="52" id="chunk52" data-nb-words="13" data-nb-chars="70"><span class="idea" data-nb-ref-number="52" id="idea52" data-nb-words="13" data-nb-chars="70">„Ach, kdypak teď&nbsp;–,“ povzdechla Helenka. „A&nbsp;jak dál, co&nbsp;pantáta dál&nbsp;–“</span></p>
        <p class="chunk" data-nb-ref-number="53" id="chunk53" data-nb-words="133" data-nb-chars="715"><span class="idea" data-nb-ref-number="53" id="idea53" data-nb-words="133" data-nb-chars="715">„To už&nbsp;mnoho nevím. Povím, co&nbsp;jsem slyšel, co&nbsp;mně strejc Klanc pověděl. Nu, nevím, jestli mně všechno řekl; snad řekl, snad neřekl, a&nbsp;když ne, nedivil bych se, takové věci se&nbsp;každému nepovídají, a&nbsp;je dobře, když člověku všecko nesvěří, nemusí se&nbsp;bát oplétání. Ale mně mohli věřit, pánbůh ví, že&nbsp;mohli, vždyť já&nbsp;si&nbsp;pamatuju, jaký ten správec na&nbsp;nás je, žádný nás tak nenávidí tak jak on, a&nbsp;váš pantáta nebyl na&nbsp;nás nikdá zlý, nikdá nás neutiskoval a&nbsp;mne se&nbsp;ještě zastal. A&nbsp;tak abych pověděl, co&nbsp;vím. Povídali mně v&nbsp;Mezřiči u&nbsp;vašich přátel, že&nbsp;se&nbsp;pantáta chystal nejdřív k&nbsp;Jičínu, tam že&nbsp;je&nbsp;nějaký myslivec vaší víry, u&nbsp;toho se&nbsp;chtěl zastavit a&nbsp;nějaký čas se&nbsp;schovat, a&nbsp;pak s&nbsp;jeho pomocí za&nbsp;hranice. Tolik mně řekli.“</span></p>
        <p class="chunk" data-nb-ref-number="54" id="chunk54" data-nb-words="2" data-nb-chars="10"><span class="idea" data-nb-ref-number="54" id="idea54" data-nb-words="2" data-nb-chars="10">„Víc nic?“</span></p>
        <p class="chunk" data-nb-ref-number="55" id="chunk55" data-nb-words="39" data-nb-chars="215"><span class="idea" data-nb-ref-number="55" id="idea55" data-nb-words="39" data-nb-chars="215">„Nic; jen tolik ještě,“ kvapně těšil, vida Helenčino zklamání, „že se&nbsp;to&nbsp;pantátovi jistě zdařilo. Kdyby ne, kdyby ho&nbsp;byli chytili, byl by&nbsp;už&nbsp;dávno zpátky na&nbsp;Skalce, byli by&nbsp;ho&nbsp;tam v&nbsp;poutech poslali. A&nbsp;tak je&nbsp;dobře.“</span></p>
        <p class="chunk" data-nb-ref-number="56" id="chunk56" data-nb-words="3" data-nb-chars="17"><span class="idea" data-nb-ref-number="56" id="idea56" data-nb-words="3" data-nb-chars="17">„Nic nevzkázal&nbsp;–“</span></p>
        <p class="chunk" data-nb-ref-number="57" id="chunk57" data-nb-words="64" data-nb-chars="322"><span class="idea" data-nb-ref-number="57" id="idea57" data-nb-words="64" data-nb-chars="322">„Do té&nbsp;doby, co&nbsp;jsem byl v&nbsp;Mezřiči, ne, a&nbsp;tomu budou teď tři neděle. Psát nemůže, to&nbsp;se&nbsp;ví, posla myslím taky hned neměl, a&nbsp;je to&nbsp;kus světa, musíte povážit, a&nbsp;v&nbsp;tenhle čas! Mějte, Helenko, strpení a&nbsp;těšte se, že&nbsp;šťastně vyvázl a&nbsp;že dá&nbsp;pánbůh, přes čas uslyšíte víc. A&nbsp;tohle všecko povíte bratrovi, to&nbsp;se&nbsp;ví. Jakpak se&nbsp;má?“</span></p>
        <p class="chunk" data-nb-ref-number="58" id="chunk58" data-nb-words="14" data-nb-chars="77"><span class="idea" data-nb-ref-number="58" id="idea58" data-nb-words="14" data-nb-chars="77">Helenka mu&nbsp;chvatně pověděla, hned však se&nbsp;zas na&nbsp;babičku ptala, viděl-li ji&nbsp;–</span></p>
        <p class="chunk" data-nb-ref-number="59" id="chunk59" data-nb-words="103" data-nb-chars="574"><span class="idea" data-nb-ref-number="59" id="idea59" data-nb-words="103" data-nb-chars="574">„A&nbsp;pravda že&nbsp;viděl, jak jsem povídal, a&nbsp;mluvil jsem s&nbsp;ní. Když slyšela, že&nbsp;jsem vás viděl do&nbsp;Prahy odvádět, zavzdychala a&nbsp;tolik vás oba litovala, chudák stará, a&nbsp;jakou zkoušku na&nbsp;vás pánbůh dopustil. A&nbsp;když slyšela, že&nbsp;sem pojedu, že&nbsp;budu s&nbsp;vámi mluvit, zrovna oživla, usedla na&nbsp;posteli a&nbsp;povídá: Řekněte jim, že&nbsp;je&nbsp;pozdravuju, nastokrát pozdravuju, že&nbsp;na&nbsp;ně&nbsp;pořád myslím, ve&nbsp;dne v&nbsp;noci, a&nbsp;modlím se, vzývám Hospodina, aby nezapomněli, to&nbsp;jim řekněte, ať&nbsp;pamatujou, co&nbsp;jsem jim řekla, ať&nbsp;ostanou, v&nbsp;čem se&nbsp;narodili, aby nad vámi nemusili plakat. To&nbsp;řekla. Stará žena, ale&nbsp;–“</span></p>
        <p class="chunk" data-nb-ref-number="60" id="chunk60" data-nb-words="18" data-nb-chars="102"><span class="idea" data-nb-ref-number="60" id="idea60" data-nb-words="18" data-nb-chars="102">Vtom přišla shora děvečka, oznamujíc, že&nbsp;se&nbsp;paní stará shání, co&nbsp;tu&nbsp;Helenka dělá, že&nbsp;tak dlouho nejde.</span></p>
        <p class="chunk" data-nb-ref-number="61" id="chunk61" data-nb-words="90" data-nb-chars="527"><span class="idea" data-nb-ref-number="61" id="idea61" data-nb-words="90" data-nb-chars="527">„Už jdu.“ Poděkovala rychle Kišovi, chvatně se&nbsp;zeptala na&nbsp;regenta, na&nbsp;slečnu a&nbsp;poprosila Kiše, aby, až&nbsp;by&nbsp;někoho z&nbsp;Mezřiče viděl, všechny pozdravoval od&nbsp;ní&nbsp;a&nbsp;od Tomáše. Když vyběhla nahoru pobledlá mrazem, uvítala ji&nbsp;stará paní přísně, co&nbsp;s&nbsp;židy má&nbsp;a&nbsp;že tak dlouho ostala. Jiříka se&nbsp;babiččin hlas ostře dotkl; byl by&nbsp;nejraději vstal a&nbsp;odešel, aby nemusil další kárání poslouchat. Té&nbsp;chvíle však nebylo možná. A&nbsp;tak zaslechl Helenčinu tichou, mírnou odpověď, že&nbsp;ten žid jí&nbsp;vyřizoval a&nbsp;bratrovi pozdravení od&nbsp;strýce a&nbsp;od babičky.</span></p>
        <p class="chunk" data-nb-ref-number="62" id="chunk62" data-nb-words="9" data-nb-chars="52"><span class="idea" data-nb-ref-number="62" id="idea62" data-nb-words="9" data-nb-chars="52">„Babičku máš,“ vpadla stará paní, „tam, odkud jsi&nbsp;–“</span></p>
        <p class="chunk" data-nb-ref-number="63" id="chunk63" data-nb-words="11" data-nb-chars="55"><span class="idea" data-nb-ref-number="63" id="idea63" data-nb-words="11" data-nb-chars="55">„Ne, babička není na&nbsp;Skalce, ta&nbsp;je&nbsp;v&nbsp;Mezřiči u&nbsp;Opočna.“</span></p>
        <p class="chunk" data-nb-ref-number="64" id="chunk64" data-nb-words="9" data-nb-chars="40"><span class="idea" data-nb-ref-number="64" id="idea64" data-nb-words="9" data-nb-chars="40">„Ví o&nbsp;vás, o&nbsp;tobě a&nbsp;bratrovi, kde jste?“</span></p>
        <p class="chunk" data-nb-ref-number="65" id="chunk65" data-nb-words="11" data-nb-chars="57"><span class="idea" data-nb-ref-number="65" id="idea65" data-nb-words="11" data-nb-chars="57">„To ještě neví, ale to&nbsp;slyšela, že&nbsp;jsme musili do&nbsp;Prahy.“</span></p>
        <p class="chunk" data-nb-ref-number="66" id="chunk66" data-nb-words="9" data-nb-chars="46"><span class="idea" data-nb-ref-number="66" id="idea66" data-nb-words="9" data-nb-chars="46">„Což vy&nbsp;jste u&nbsp;ní nebyli, nežli vás odvezli?!“</span></p>
        <p class="chunk" data-nb-ref-number="67" id="chunk67" data-nb-words="25" data-nb-chars="157"><span class="idea" data-nb-ref-number="67" id="idea67" data-nb-words="25" data-nb-chars="157">„Nebyli, nesměli jsme, nepustili nás. Navečír nám to&nbsp;řekli a&nbsp;ráno jsme musili jít. Ani jsme nemohli dát babičce spánembohem.“ Hlas Helenčin se&nbsp;slabě zachvěl.</span></p>
        <p class="chunk" data-nb-ref-number="68" id="chunk68" data-nb-words="31" data-nb-chars="192"><span class="idea" data-nb-ref-number="68" id="idea68" data-nb-words="31" data-nb-chars="192">Jiřík pozvedl kvapně hlavu skloněnou nad úzkou, dlouhou knihou účetní; šedomodré oči jeho upřely se&nbsp;na&nbsp;Helenku. V&nbsp;tichém jindy jejich pohledu byl úžas nad tvrdým jednáním i&nbsp;měkký svit soucitu.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_044.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>