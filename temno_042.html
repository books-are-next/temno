<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXXVI">
    <meta name="apple-mobile-web-app-capable" content="yes">
    <title>XXXVI</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="37">
    <link rel="prev" href="./temno_041.html">
    <link rel="next" href="./temno_043.html">
    <link rel="self" href="temno_042.html">
    <meta name="identifier" content="jirasek-temno-8feb44a">
    <meta name="role" content="chapter">
  </head>
  <body data-nb-words="1882" data-nb-chars="10998" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_041.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XXXVI</span></h1>
        <p class="chunk" data-nb-ref-number="2" id="chunk2" data-nb-words="89" data-nb-chars="488"><span class="idea" data-nb-ref-number="2" id="idea2" data-nb-words="89" data-nb-chars="488">U&nbsp;stolu blíženců jednali po&nbsp;kolik večerů o&nbsp;té krádeži u&nbsp;sv. Víta, o&nbsp;mladém zloději, o&nbsp;tom, že&nbsp;tvrdošíjně zapírá i&nbsp;na mučení, že&nbsp;už&nbsp;byl vhozen na&nbsp;žebřík i&nbsp;boky že&nbsp;mu&nbsp;pálili. Pro tuto vzrušující událost zapomněl starý Kubíček i&nbsp;na tatrmany a&nbsp;maňasy, na&nbsp;Pantalona ze&nbsp;Staré rychty i&nbsp;na taliánskou operu na&nbsp;Poříči. Pak vypravoval Florián Mariánek podivnou historii o&nbsp;dvou venkovských, o&nbsp;Helence a&nbsp;Tomášovi, proč je&nbsp;do&nbsp;Prahy poslali, jak je&nbsp;rozváděl na&nbsp;místa a&nbsp;jak ti&nbsp;tajní berani se&nbsp;mají rádi.</span></p>
        <p class="chunk" data-nb-ref-number="3" id="chunk3" data-nb-words="54" data-nb-chars="302"><span class="idea" data-nb-ref-number="3" id="idea3" data-nb-words="54" data-nb-chars="302">Za&nbsp;týden a&nbsp;víc po&nbsp;verbuňku překvapil stůl blíženců novinou, že&nbsp;Marka barvíře mladší tovaryš, co&nbsp;se&nbsp;dal pod dragouny, má&nbsp;již po&nbsp;vojně i&nbsp;po smrti, že&nbsp;když jej s&nbsp;ostatními vedli k&nbsp;regimentu, cestou, a&nbsp;nedaleko za&nbsp;Prahou, před Berounem, náhle zemřel. Sameček hned píchl, o&nbsp;tom že&nbsp;Mariánek asi nic nenapsal.</span></p>
        <p class="chunk" data-nb-ref-number="4" id="chunk4" data-nb-words="4" data-nb-chars="20"><span class="idea" data-nb-ref-number="4" id="idea4" data-nb-words="4" data-nb-chars="20">„I&nbsp;napsal, napsal&nbsp;–“</span></p>
        <p class="chunk" data-nb-ref-number="5" id="chunk5" data-nb-words="9" data-nb-chars="51"><span class="idea" data-nb-ref-number="5" id="idea5" data-nb-words="9" data-nb-chars="51">„Co byste, prosím vás, mohl napsat, jak vy&nbsp;píšete.“</span></p>
        <p class="chunk" data-nb-ref-number="6" id="chunk6" data-nb-words="30" data-nb-chars="183"><span class="idea" data-nb-ref-number="6" id="idea6" data-nb-words="30" data-nb-chars="183">„Jak já&nbsp;píšu, napsal jsem tohleto: Na&nbsp;marši nastoupil voják Bernard Mník od&nbsp;regimentu Safoyen marš na&nbsp;onen svět. Nedotkl se&nbsp;ještě kvartýru berounského, a&nbsp;již měl kvartýr na&nbsp;nebesích.“</span></p>
        <p class="chunk" data-nb-ref-number="7" id="chunk7" data-nb-words="43" data-nb-chars="230"><span class="idea" data-nb-ref-number="7" id="idea7" data-nb-words="43" data-nb-chars="230">„Ach, ach, to&nbsp;je&nbsp;fortelně napsáno. Ale, Mariánku, dnes jsem si&nbsp;na&nbsp;vás vzpomněl, to&nbsp;že&nbsp;by&nbsp;byl zápis či&nbsp;nápis, kdyby ten starý rybák umřel. Ukazovali mně ho&nbsp;na&nbsp;trhu, že&nbsp;tomu dědkovi je&nbsp;sto pět let. Tady za&nbsp;Oujezdskou branou ostává.“</span></p>
        <p class="chunk" data-nb-ref-number="8" id="chunk8" data-nb-words="4" data-nb-chars="30"><span class="idea" data-nb-ref-number="8" id="idea8" data-nb-words="4" data-nb-chars="30">„V&nbsp;Lahovicích, starý Danihel.“</span></p>
        <p class="chunk" data-nb-ref-number="9" id="chunk9" data-nb-words="3" data-nb-chars="14"><span class="idea" data-nb-ref-number="9" id="idea9" data-nb-words="3" data-nb-chars="14">„Vy ho&nbsp;znáte?“</span></p>
        <p class="chunk" data-nb-ref-number="10" id="chunk10" data-nb-words="41" data-nb-chars="235"><span class="idea" data-nb-ref-number="10" id="idea10" data-nb-words="41" data-nb-chars="235">„A&nbsp;dobře. Ten byl už&nbsp;rybářem, když Švejdové oblehali Staré Město, to&nbsp;už&nbsp;tenkrát lovil v&nbsp;Moldavě ryby a&nbsp;prodával je&nbsp;Švejdům, a&nbsp;pěkně za&nbsp;hotové, protože měl salvaguardu<a href="#footnote-30240-47">47</a>. O&nbsp;tom, milý pane Samečku, nebudu psát nic, ten mne ještě přečká.“</span></p>
        <p class="chunk" data-nb-ref-number="11" id="chunk11" data-nb-words="10" data-nb-chars="56"><span class="idea" data-nb-ref-number="11" id="idea11" data-nb-words="10" data-nb-chars="56">„Tak o&nbsp;staré paní Turkové, ta&nbsp;prý také pamatuje Švejdy.“</span></p>
        <p class="chunk" data-nb-ref-number="12" id="chunk12" data-nb-words="10" data-nb-chars="61"><span class="idea" data-nb-ref-number="12" id="idea12" data-nb-words="10" data-nb-chars="61">„Ta s&nbsp;nimi tancovala,“ pošklíbl se&nbsp;Fileček, nevěře té&nbsp;zprávě.</span></p>
        <p class="chunk" data-nb-ref-number="13" id="chunk13" data-nb-words="14" data-nb-chars="89"><span class="idea" data-nb-ref-number="13" id="idea13" data-nb-words="14" data-nb-chars="89">„Tancovala netancovala, ale jistě je&nbsp;pamatuje, bylo jí&nbsp;osm let, když před Prahou leželi.“</span></p>
        <p class="chunk" data-nb-ref-number="14" id="chunk14" data-nb-words="9" data-nb-chars="43"><span class="idea" data-nb-ref-number="14" id="idea14" data-nb-words="9" data-nb-chars="43">„Tak to&nbsp;jí&nbsp;teď je&nbsp;–,“ počítal starý Kroupa.</span></p>
        <p class="chunk" data-nb-ref-number="15" id="chunk15" data-nb-words="1" data-nb-chars="15"><span class="idea" data-nb-ref-number="15" id="idea15" data-nb-words="1" data-nb-chars="15">„Pětaosmdesát.“</span></p>
        <p class="chunk" data-nb-ref-number="16" id="chunk16" data-nb-words="7" data-nb-chars="43"><span class="idea" data-nb-ref-number="16" id="idea16" data-nb-words="7" data-nb-chars="43">„Pane Mariánku, to&nbsp;bude funus. A&nbsp;dědictví!“</span></p>
        <p class="chunk" data-nb-ref-number="17" id="chunk17" data-nb-words="25" data-nb-chars="128"><span class="idea" data-nb-ref-number="17" id="idea17" data-nb-words="25" data-nb-chars="128">„Funus bude slavný, to&nbsp;se&nbsp;ví, a&nbsp;na to&nbsp;dědictví zeptejte se&nbsp;pánů páterů z&nbsp;koleje u&nbsp;sv. Klimenta.“ A&nbsp;Mariánek se&nbsp;šibalsky usmál.&nbsp;–</span></p>
        <p class="chunk" data-nb-ref-number="18" id="chunk18" data-nb-words="73" data-nb-chars="441"><span class="idea" data-nb-ref-number="18" id="idea18" data-nb-words="73" data-nb-chars="441">Jak podzimek postupoval, jednávali u&nbsp;stolu také o&nbsp;vínu, jak se&nbsp;urodilo a&nbsp;jak zraje, o&nbsp;nastávajícím vinobraní. Také k&nbsp;navyklým svým hovorům se&nbsp;vraceli. Starý Kubíček vykládal občas nějakou kapitolu z&nbsp;české kroniky, jak ji&nbsp;právě četl, nebo srdečně a&nbsp;něžně vypravoval o&nbsp;Ančičce, staré své sestře, a&nbsp;když Mikuláš Kroupa začal s&nbsp;nadšením a&nbsp;obdivem o&nbsp;vzácném domu Brandlinských ze&nbsp;Štěkře, začal on&nbsp;s&nbsp;nadšením a&nbsp;obdivem o&nbsp;vzácném domu Hubrykovském.</span></p>
        <p class="chunk" data-nb-ref-number="19" id="chunk19" data-nb-words="107" data-nb-chars="647"><span class="idea" data-nb-ref-number="19" id="idea19" data-nb-words="107" data-nb-chars="647">Pak zase Florián Mariánek škádlil oba blížence nebo popichoval, aby se&nbsp;počertili. Začátkem listopadu jednou večer, když začal padat sníh, vzrušil všechen stůl i&nbsp;všecku hospodu novinou o&nbsp;tom, co&nbsp;se&nbsp;stalo v&nbsp;křivoklátských lesích, že&nbsp;tam večer před sv. Šimonem a&nbsp;Judou za&nbsp;tmy a&nbsp;hrozného větru přepadli osamělý dvorec, asi dvanáct chlapů, všichni že&nbsp;měli obrácené kamizoly a&nbsp;tváře začerněné, jeden z&nbsp;nich že&nbsp;byl červeně přepásán, tomu že&nbsp;ostatní říkali „pane“, ti&nbsp;chlapi že&nbsp;vyloupili dvůr, peníze pobrali a&nbsp;všecko, co&nbsp;se&nbsp;dalo, lidi že&nbsp;svázali, ale nikoho nezamordovali, jen jednoho pacholka, když se&nbsp;chtěl bránit, že&nbsp;hrozně ztloukli, až&nbsp;byl bez sebe&nbsp;–</span></p>
        <p class="chunk" data-nb-ref-number="20" id="chunk20" data-nb-words="99" data-nb-chars="581"><span class="idea" data-nb-ref-number="20" id="idea20" data-nb-words="99" data-nb-chars="581">Pak, to&nbsp;již v&nbsp;druhé polovici listopadu, přišel milovník kroniky a&nbsp;malovaných obrázků starý Kubíček s&nbsp;novinou, že&nbsp;ten nejznamenitější ze&nbsp;všech Rainerů, výborný kumštýř, Václav, bude mít brzo svatbu, a&nbsp;jakou, to&nbsp;že&nbsp;je&nbsp;v&nbsp;domě nevěstině u&nbsp;Herzogů na&nbsp;Perštejně chystání, to&nbsp;že&nbsp;bude veselá svatba, co&nbsp;maškar se&nbsp;chystá, bodejť kumštýři, to&nbsp;že&nbsp;je&nbsp;rozpustilá chasa, kopulací že&nbsp;bude ve&nbsp;středu jedenadvacátého tohoto měsíce v&nbsp;kostele u&nbsp;křižovníků, jakpak ne, když si&nbsp;ho&nbsp;Václav tak krásně vymaloval, celou tu&nbsp;báň, bože, to&nbsp;že&nbsp;je&nbsp;krása, to&nbsp;že&nbsp;nikdo tak nedovede na&nbsp;stropě a&nbsp;na stěnách malovat.</span></p>
        <p class="chunk" data-nb-ref-number="21" id="chunk21" data-nb-words="82" data-nb-chars="426"><span class="idea" data-nb-ref-number="21" id="idea21" data-nb-words="82" data-nb-chars="426">Byl by&nbsp;se&nbsp;rozpovídal o&nbsp;tom malování, ale divoký Kocourek vrazil a&nbsp;hned se&nbsp;tázal celé hospody, udýchaný, oči vykuleny, vědí-li, tak že&nbsp;ten zloděj, co&nbsp;sv. Jana okradl, je&nbsp;odsouzen, vědí-li, jaký ortel, že&nbsp;tady u&nbsp;Březinů mají všichni pravdu, i&nbsp;ti, kdo se&nbsp;hádali, že&nbsp;bude oběšen, i&nbsp;ti, tak jako on, že&nbsp;ten lotr bude upálen, a&nbsp;on ten zloděj že&nbsp;bude i&nbsp;oběšen, i&nbsp;upálen, na&nbsp;čekanu oběšen a&nbsp;pak spolu s&nbsp;tím čekanem na&nbsp;hranici upálen&nbsp;–</span></p>
        <p class="chunk" data-nb-ref-number="22" id="chunk22" data-nb-words="52" data-nb-chars="344"><span class="idea" data-nb-ref-number="22" id="idea22" data-nb-words="52" data-nb-chars="344">V&nbsp;ten čas byl Jiřík Březinův už&nbsp;filozofem; chodil do&nbsp;logiky, do&nbsp;prvního ročníku filozofie. Dost často navštívil Hubátia, aby s&nbsp;ním hrál na&nbsp;housle. Obyčejně býval jejich auditoriem deklamátor zemských desk Svoboda. Po&nbsp;těchto produkcích se&nbsp;vždy hned nerozcházeli: někdy chvíli hovořili nebo měl deklamátor výklad o&nbsp;novém přírůstku své bibliotéky.</span></p>
        <p class="chunk" data-nb-ref-number="23" id="chunk23" data-nb-words="112" data-nb-chars="697"><span class="idea" data-nb-ref-number="23" id="idea23" data-nb-words="112" data-nb-chars="697">Za&nbsp;těchto návštěv a&nbsp;hovorů si&nbsp;Jiříka oblíbil, poněvadž mladý filozof horlivě poslouchal, když jemu a&nbsp;Hubátiovi vypravoval o&nbsp;svých starých knihách. Ba&nbsp;koncem října pozval Jiříka, aby se&nbsp;přišel na&nbsp;ně&nbsp;podívat. Když Jiřík poprvé vkročil do&nbsp;jeho pokoje, ihned si&nbsp;všiml, že&nbsp;na&nbsp;stěnách není žádného svatého obrazu, nic; jen u&nbsp;dveří visel pod cínovou kropeničkou tmavý růženec. Zato hojně knih ve&nbsp;dvou stojanech u&nbsp;zdi a&nbsp;kupa jich, velkých, malých, také na&nbsp;stole kolem stojánku, na&nbsp;němž naražena trčela deklamátorova paruka. Jiřík zhlédl tam knihy, o&nbsp;kterých slýchal, ale kterých neznal, jako Balbínovy spisy, než dost také takových, které mu&nbsp;byly vůbec neznámy, většinou samé historické, české a&nbsp;latinské.</span></p>
        <p class="chunk" data-nb-ref-number="24" id="chunk24" data-nb-words="146" data-nb-chars="828"><span class="idea" data-nb-ref-number="24" id="idea24" data-nb-words="146" data-nb-chars="828">Deklamátor, jenž tak chutě o&nbsp;svém pokladu mluvil, byl rád, že&nbsp;našel někoho, kdo s&nbsp;chutí si&nbsp;prohlížel jeho miláčky, kdo nezamlouval, nevytáčel se, když mu&nbsp;začal o&nbsp;jednotlivých knihách vykládati, co&nbsp;je&nbsp;to, jaká znamenitost, kde ji&nbsp;poprvé zhlédl, kde ji&nbsp;našel a&nbsp;koupil a&nbsp;jak, u&nbsp;kterého vetešníka, jak tu&nbsp;onu knihu, kterou teď obzvláště uctivě choval, ji&nbsp;hladil a&nbsp;jí se&nbsp;pochluboval, našel zastrčenu, povalující se&nbsp;v&nbsp;prachu mezi starými papíry v&nbsp;špinavém kotci u&nbsp;sv. Havla nebo v&nbsp;tmavém židovském krámku. Spokojeně se&nbsp;přitom usmíval a&nbsp;černou vlněnou čepičku pošupoval, libuje si, kdyby ten žid byl věděl, co&nbsp;má, ten že&nbsp;by&nbsp;mu&nbsp;ji&nbsp;byl vycenil, a&nbsp;jak se&nbsp;kolikrát on, deklamátor, musil přemáhat, když zhlédl knihu dlouho a&nbsp;toužebně hledanou, na&nbsp;niž se&nbsp;mu&nbsp;srdce smálo a&nbsp;po níž se&nbsp;mu&nbsp;ruce třásly, aby se&nbsp;neprozradil, kterak mu&nbsp;na&nbsp;ní&nbsp;záleží.</span></p>
        <p class="chunk" data-nb-ref-number="25" id="chunk25" data-nb-words="98" data-nb-chars="631"><span class="idea" data-nb-ref-number="25" id="idea25" data-nb-words="98" data-nb-chars="631">Jiřík přicházel zpočátku do&nbsp;Svobodova bytu po&nbsp;těch houslových produkcích u&nbsp;Hubátia; ale pak už&nbsp;také v&nbsp;jinou chvíli, když jej deklamátor pozval, aby se&nbsp;přišel podívat také jindy odpoledne nebo navečer, to&nbsp;že&nbsp;je&nbsp;vždycky doma. Také byl, jen večer chodíval do&nbsp;tiché hospůdky blíže Týnského kostela, jak tam U&nbsp;Vorlíčků říkali. Jiřík jej pokaždé zastal doma. Buď četl, nebo něco opisoval, nebo spravoval staré knihy. Tu&nbsp;míval zástěru, kdysi zelenou, a&nbsp;na stole hrníčky s&nbsp;klihem nebo mazem; opravoval vazby, přelepoval na­tržené listy, vlepoval listy čistého papíru, dopisoval neúplná slova, vlastně dokresloval je&nbsp;literami starého tisku.</span></p>
        <p class="chunk" data-nb-ref-number="26" id="chunk26" data-nb-words="117" data-nb-chars="695"><span class="idea" data-nb-ref-number="26" id="idea26" data-nb-words="117" data-nb-chars="695">Jednou za&nbsp;takové návštěvy všiml si&nbsp;Jiřík, když neslyšán vstoupil, že&nbsp;deklamátor, jeho příchodem překvapen, knížku, ze&nbsp;které četl, chvatně sklapl a&nbsp;chvatně mezi papíry a&nbsp;jiné knihy na&nbsp;stole strčil a&nbsp;že ji&nbsp;víc nevytáhl a&nbsp;slovíčkem se&nbsp;o&nbsp;ní nezmínil. A&nbsp;podruhé, bylo v&nbsp;listopadu, když Jiřík vkročil, zastal deklamátora v&nbsp;černé čepičce klečet u&nbsp;otevřené almary. Dole na&nbsp;jejím dnu zahlédl Jiřík divnou skříňku podlouhlou a&nbsp;tmavě okutou. Deklamátor ihned zavřel skříň a&nbsp;hned zavedl Jiříka ke&nbsp;stolu. Ta&nbsp;skříňka byla neobyčejná, zvláštní, a&nbsp;přece Jiřík o&nbsp;ní tak dlouho neuvažoval jako o&nbsp;tom, jaká asi byla ta&nbsp;knížka, kterou deklamátor onehdy tak spěšně, skoro ulekaně zastrčil a&nbsp;schoval a&nbsp;o&nbsp;ní pak mlčel.</span></p>
        <p class="chunk" data-nb-ref-number="27" id="chunk27" data-nb-words="72" data-nb-chars="425"><span class="idea" data-nb-ref-number="27" id="idea27" data-nb-words="72" data-nb-chars="425">Někdy za&nbsp;hovoru o&nbsp;knihách zavadil deklamátor Svoboda též o&nbsp;jiné věci, hlavně z&nbsp;historie, o&nbsp;minulých časích. Jiříkovi, jenž přitom často pocítil své nedostatečné vědomosti, nejednou za&nbsp;těchto hovorů jako by&nbsp;před očima kříslo; světlo mu&nbsp;z&nbsp;nich vyšlehlo a&nbsp;ozářilo ledacos, čeho si&nbsp;nevšiml nebo o&nbsp;čem neměl ani tušení. Než také o&nbsp;denních novinách se&nbsp;deklamátor někdy zmínil i&nbsp;rozhovořil, u&nbsp;Hubátia, i&nbsp;když byl doma s&nbsp;Jiříkem sám.</span></p>
        <p class="chunk" data-nb-ref-number="28" id="chunk28" data-nb-words="57" data-nb-chars="359"><span class="idea" data-nb-ref-number="28" id="idea28" data-nb-words="57" data-nb-chars="359">Ten den před sv. Mikulášem stala se&nbsp;poprava mladého zloděje, jenž obloupil hrob blahoslaveného Jana Nepomuckého. Hubátius, jenž tak jako Jiřík nebyl se&nbsp;podívat, mínil odpoledne, když se&nbsp;chystali na&nbsp;houslovou produkci, že&nbsp;snad jim něco o&nbsp;té popravě poví pan deklamátor; nepověděl však nic, ani nepřišel. Ale doma byl, zaslechli ho, zatloukal tam něco do&nbsp;stěny.</span></p>
        <p class="chunk" data-nb-ref-number="29" id="chunk29" data-nb-words="97" data-nb-chars="596"><span class="idea" data-nb-ref-number="29" id="idea29" data-nb-words="97" data-nb-chars="596">Za&nbsp;týden o&nbsp;nejbližší produkci auditorium přišlo. Soused deklamátor se&nbsp;tiše protáhl dveřmi, ale neusedl jako jindy mlčky u&nbsp;kamen, aby poslouchal, nýbrž rovnou k&nbsp;hudcům; a&nbsp;již také vytahoval papír z&nbsp;kapsy, poslední číslo Rosenmüllerova Českého postilióna, a&nbsp;bez omlouvání jim ohlásil, tohle že&nbsp;si&nbsp;musí oba poslechnout, co&nbsp;je&nbsp;tady v&nbsp;tom numeře o&nbsp;tom nešťastném mladíku Kašparu S., který u&nbsp;sv.&nbsp;Víta tu&nbsp;krádež spáchal, a&nbsp;také o&nbsp;jeho popravě; nedbaje rozložených not i&nbsp;naladěných houslí, začal čísti o&nbsp;tom mládenci, že&nbsp;minulou středu před polednem ze&nbsp;staroměstské šatlavy na&nbsp;popravní místo byl vyveden.</span></p>
        <p class="chunk" data-nb-ref-number="30" id="chunk30" data-nb-words="80" data-nb-chars="461"><span class="idea" data-nb-ref-number="30" id="idea30" data-nb-words="80" data-nb-chars="461">„Podle vynešeného ortele na&nbsp;čekanu oběšen a&nbsp;spolu s&nbsp;tím čekanem na&nbsp;hranici upálen býti měl. Když pak popravní mistr jej již zavěsil a&nbsp;jemu krk zlomiti chtěl, provaz se&nbsp;přetrhl a&nbsp;ten zločinec ještě živý na&nbsp;hranici spadl. Nato do&nbsp;jedné blízké u&nbsp;silnice stojící kapličky donešen byl a&nbsp;tam v&nbsp;nějaké chvilce umřel. Tělo jeho tam až&nbsp;do&nbsp;včerejšího dne při silné stráži ležeti zůstalo až&nbsp;k&nbsp;vyplnění vynešeného ortele včera dopoledne na&nbsp;hranici vyhozeno a&nbsp;upáleno bylo.“</span></p>
        <p class="chunk" data-nb-ref-number="31" id="chunk31" data-nb-words="32" data-nb-chars="175"><span class="idea" data-nb-ref-number="31" id="idea31" data-nb-words="32" data-nb-chars="175">Tato novina nebyla jim už&nbsp;novinou, ale zajímalo je, že&nbsp;noviny o&nbsp;ní píšou, a&nbsp;Jiříka také to, jak to&nbsp;deklamátor četl, s&nbsp;jakou vážnou, zasmušilou tváří, a&nbsp;jak, když dočetl, řekl:</span></p>
        <p class="chunk" data-nb-ref-number="32" id="chunk32" data-nb-words="28" data-nb-chars="159"><span class="idea" data-nb-ref-number="32" id="idea32" data-nb-words="28" data-nb-chars="159">„Tady u&nbsp;sv. Jakuba to&nbsp;bylo jinak.“ A&nbsp;ukázal palcem přes rameno ven směrem k&nbsp;blízkému klášteru a&nbsp;kostelu sv. Jakuba. „Tady si&nbsp;Panna Marie sama chytila zloděje.“</span></p>
        <p class="chunk" data-nb-ref-number="33" id="chunk33" data-nb-words="46" data-nb-chars="245"><span class="idea" data-nb-ref-number="33" id="idea33" data-nb-words="46" data-nb-chars="245">Mínil pověst, dle které socha Panny Marie na&nbsp;jednom z&nbsp;oltářů u&nbsp;sv. Jakuba chytila za&nbsp;ruku člověka, jenž ji&nbsp;chtěl oloupit o&nbsp;perle a&nbsp;zlaté peníze, a&nbsp;nepustila ho, až&nbsp;když mu&nbsp;ruku uťali. Jiřík se&nbsp;až&nbsp;zarazil a&nbsp;žasl ještě více, když deklamátor dodal:</span></p>
        <p class="chunk" data-nb-ref-number="34" id="chunk34" data-nb-words="62" data-nb-chars="339"><span class="idea" data-nb-ref-number="34" id="idea34" data-nb-words="62" data-nb-chars="339">„Kdyby ho&nbsp;taky sv. Jan nebyl pustil&nbsp;–,“ zamlčel se, pak tlumeně vyrazil: „byl by&nbsp;to&nbsp;nový jeho zázrak.“ Obrátil modré oči vzhůru, ale vtom už, přihnut, spěchal ke&nbsp;kamnům a&nbsp;tam usednuv žádal usmívavě, aby domini musici spustili, že&nbsp;už&nbsp;nebude meškat, že&nbsp;už&nbsp;poslouchá; přichoulil se&nbsp;a&nbsp;zamnul si&nbsp;ruce, jako by&nbsp;se&nbsp;těšil a&nbsp;nemohl se&nbsp;již dočkat.&nbsp;–</span></p>
        <p class="chunk" data-nb-ref-number="35" id="chunk35" data-nb-words="63" data-nb-chars="370"><span class="idea" data-nb-ref-number="35" id="idea35" data-nb-words="63" data-nb-chars="370">Jiřík teď k&nbsp;babičce tak často nedocházel jako o&nbsp;prázdninách. Za&nbsp;první návštěvy, týden po&nbsp;té, o&nbsp;které zahlédl Helenku Machovcovu nahoře na&nbsp;síni před velkým pokojem, stoupal k&nbsp;té síni v&nbsp;jistém napětí, nezahlédne-li snad opět to&nbsp;děvče. Nezahlédl je, ale uslyšel o&nbsp;něm. Paní Lerchová sama začala, že&nbsp;s&nbsp;tou holkou myslím nechybila, že&nbsp;je&nbsp;způsobná, ochotná a&nbsp;ke všemu šikovná.</span></p>
        <p class="chunk" data-nb-ref-number="36" id="chunk36" data-nb-words="33" data-nb-chars="175"><span class="idea" data-nb-ref-number="36" id="idea36" data-nb-words="33" data-nb-chars="175">„Je vidět,“ dodala stará paní, „že byla v&nbsp;mistrné, panské škole a&nbsp;taky že&nbsp;měla asi dobré vychování. No, pravda, myslivcova dcera. A&nbsp;psát umí, a&nbsp;jak pěkně. V&nbsp;tom se&nbsp;mně uleví.“</span></p>
        <p class="chunk" data-nb-ref-number="37" id="chunk37" data-nb-words="13" data-nb-chars="74"><span class="idea" data-nb-ref-number="37" id="idea37" data-nb-words="13" data-nb-chars="74">„A&nbsp;jak je&nbsp;s&nbsp;vírou?“ zeptal se&nbsp;Jiřík vážně, s&nbsp;připomínkou tlumeně varovnou.</span></p>
        <p class="chunk" data-nb-ref-number="38" id="chunk38" data-nb-words="54" data-nb-chars="306"><span class="idea" data-nb-ref-number="38" id="idea38" data-nb-words="54" data-nb-chars="306">„Takhle by&nbsp;se&nbsp;zdálo, že&nbsp;nic, že&nbsp;je&nbsp;katolička; nic není pozorovat, kříž dělá, růženec se&nbsp;umí modlit, všecko. Ale těm lidem není co&nbsp;věřit. Pan páter,“ myslila bratrance, pátera Daniela, „povídal, že&nbsp;je&nbsp;mladá a&nbsp;nic zarytá, takže se&nbsp;dá&nbsp;všechno ještě spravit, kořínky bludu vytrhat, to&nbsp;že&nbsp;si&nbsp;vezme na&nbsp;starost&nbsp;–“</span></p>
        <p class="chunk" data-nb-ref-number="39" id="chunk39" data-nb-words="5" data-nb-chars="31"><span class="idea" data-nb-ref-number="39" id="idea39" data-nb-words="5" data-nb-chars="31"><a href="#footnote-30240-47-backlink">47</a> Vojenská ochrana. Pozn. red.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_043.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>