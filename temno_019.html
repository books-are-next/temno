<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XIII">
    <meta name="apple-mobile-web-app-capable" content="yes">
    <title>XIII</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="14">
    <link rel="prev" href="./temno_018.html">
    <link rel="next" href="./temno_020.html">
    <link rel="self" href="temno_019.html">
    <meta name="identifier" content="jirasek-temno-8feb44a">
    <meta name="role" content="chapter">
  </head>
  <body data-nb-words="1996" data-nb-chars="12305" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_018.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">XIII</span></h1>
        <p class="chunk" data-nb-ref-number="2" id="chunk2" data-nb-words="112" data-nb-chars="709"><span class="idea" data-nb-ref-number="2" id="idea2" data-nb-words="112" data-nb-chars="709">Všecko svatá pravda, všecko tak, jak to&nbsp;Mariánek přinesl. Toho večera bylo to&nbsp;ještě tajemstvím, ale nazejtří věděl o&nbsp;tom všechen Koňský trh od&nbsp;velké Scheidlerovské zahrady nahoře u&nbsp;Koňské brány až&nbsp;dolů k&nbsp;příkopům, všechen Koňský trh po&nbsp;obou stranách. Stůl „u blíženců“ jednal o&nbsp;té zprávě po&nbsp;kolik večerů. Vzrušovala jej, poněvadž se&nbsp;týkala jejich pana starého a&nbsp;jeho rodiny, jejíž osudy sledovali s&nbsp;vřelým účastenstvím, jako jmenovitě před sedmi lety, když měl pan starý Březina těžkou alteraci<a href="#footnote-30240-17">17</a> pro nejstaršího syna svého Vojtěcha, teď, tohoto času, kaplana v&nbsp;Plzni, když veselý student i&nbsp;outrata tenkráte nechtěl přistoupiti k&nbsp;důstojnosti kněžské. A&nbsp;s&nbsp;druhým, Ondřejem, teď cisterciákem, nebylo o&nbsp;nic lépe.</span></p>
        <p class="chunk" data-nb-ref-number="3" id="chunk3" data-nb-words="29" data-nb-chars="170"><span class="idea" data-nb-ref-number="3" id="idea3" data-nb-words="29" data-nb-chars="170">Doma měl pan starý ještě dva syny, Jindřicha, jenž byl při živnosti, a&nbsp;Jiříka, nejmladšího. Ten chodil tohoto roku 1725 do&nbsp;rétoriky<a href="#footnote-30240-18">18</a> k&nbsp;jezovitům v&nbsp;koleji u&nbsp;sv. Klimenta.</span></p>
        <p class="chunk" data-nb-ref-number="4" id="chunk4" data-nb-words="86" data-nb-chars="553"><span class="idea" data-nb-ref-number="4" id="idea4" data-nb-words="86" data-nb-chars="553">Děti tedy dospěly, a&nbsp;přece se&nbsp;Březina odhodlal, že&nbsp;promění svůj stav vdovecký. Nejprve to&nbsp;oznámil matce nebožky své ženy, a&nbsp;stará paní u&nbsp;Pražáků, která sama byla potřetí vdovou, nebránila mu, nevymlouvala, přesvědčujíc, že&nbsp;takto není možná vésti živnost, jak náleží. Také uznala, že&nbsp;dobře volil, že&nbsp;si&nbsp;vybral nevěstu z&nbsp;rodu sladovnického; bylť její otec, Karel Vyšín z&nbsp;Klarenburku, starší nákladníků a&nbsp;jeden z&nbsp;desetipánů, majetníkem pivovaru U&nbsp;Štiků a&nbsp;bohatý muž; jeho bratr, syndikus Starého Města, také zámožný a&nbsp;ostatní příbuzenstvo rovněž znamenité.</span></p>
        <p class="chunk" data-nb-ref-number="5" id="chunk5" data-nb-words="102" data-nb-chars="589"><span class="idea" data-nb-ref-number="5" id="idea5" data-nb-words="102" data-nb-chars="589">Jen to&nbsp;se&nbsp;staré paní nezdálo, že&nbsp;je&nbsp;nevěsta o&nbsp;dvacet let mladší, a&nbsp;také o&nbsp;to se&nbsp;starala, bude-li dost k&nbsp;domácnosti, když její pantáta v&nbsp;útlém jejím věku choval ji&nbsp;nejenom tancmistra, ale i&nbsp;preceptora a&nbsp;na instrumentu hráti ji&nbsp;učiti dal; a&nbsp;snadže i&nbsp;špráchmajstra měla. To&nbsp;bylo na&nbsp;pováženou dle mínění staré paní, která uměla číst, ale dost těžko podpisovala své „Rozyna Terezye Lerchová, rozená Trauštynova z&nbsp;Heydelbergku“, znamenitě však počítala. Zeti se&nbsp;o&nbsp;té „učenosti“ nezmínila a&nbsp;jen srdečně mu&nbsp;přála, aby mu&nbsp;dal pánbůh štěstí a&nbsp;obzvláště aby nevěsta byla hodná na&nbsp;děti, na&nbsp;její vnuky.</span></p>
        <p class="chunk" data-nb-ref-number="6" id="chunk6" data-nb-words="79" data-nb-chars="489"><span class="idea" data-nb-ref-number="6" id="idea6" data-nb-words="79" data-nb-chars="489">Oddavky měly být koncem měsíce května. Pro ně&nbsp;se&nbsp;dostalo Floriánu Mariánkovi veselejší služby, nežli když chystal nebožtíkům poslední výpravu. Pomáhal v&nbsp;přípravách k&nbsp;svatbě. Stal se&nbsp;pravou rukou pana Vencla, měl dobré nápady a&nbsp;rady a&nbsp;sháněl za&nbsp;dva. Večer přinášel ke&nbsp;stolu k&nbsp;blížencům zprávy o&nbsp;tom, co&nbsp;všecko už&nbsp;vykonali, obzvláště ve&nbsp;velkém pokoji, kdež bylo nutno upravit „portiry“, záclony a&nbsp;sukna při oknech, postavit dlouhý stůl ze&nbsp;tří kusů, sumou opatřit všechno pro velikou hostinu.</span></p>
        <p class="chunk" data-nb-ref-number="7" id="chunk7" data-nb-words="96" data-nb-chars="564"><span class="idea" data-nb-ref-number="7" id="idea7" data-nb-words="96" data-nb-chars="564">S&nbsp;obdivem přitom líčil, jaké je&nbsp;bohatství u&nbsp;Březinů, v&nbsp;nábytku, náčiní, ve&nbsp;všem, co&nbsp;cínu, majoliky a&nbsp;měděného nádobí a&nbsp;co od&nbsp;stříbra, nejen lžíce, lžičky, cukrtác, ale i&nbsp;konvice půlpinetní a&nbsp;koflíky, co&nbsp;skla, sklenic, lahví, a&nbsp;mezi těmi jedna obzvláště krásná, rejsovaná, se&nbsp;sv. Václavem. To&nbsp;že&nbsp;je&nbsp;bohatství, jen co&nbsp;vidět, a&nbsp;co toho ještě v&nbsp;alma­rách obyčejných a&nbsp;do zdí vsazených, a&nbsp;v&nbsp;malém pokoji u&nbsp;postele s&nbsp;hedvábnými nebesy umývadlo stříbrné, celé stříbrné, a&nbsp;špalíry po&nbsp;stěnách menších dvou pokojů jakého čistého malování, ty&nbsp;že&nbsp;dal pan starý nově potáhnout.</span></p>
        <p class="chunk" data-nb-ref-number="8" id="chunk8" data-nb-words="14" data-nb-chars="85"><span class="idea" data-nb-ref-number="8" id="idea8" data-nb-words="14" data-nb-chars="85">Ale do&nbsp;toho líčení Fileček s&nbsp;velkou vážností: „Všeho dost, pravda. Ale jedno schází.“</span></p>
        <p class="chunk" data-nb-ref-number="9" id="chunk9" data-nb-words="5" data-nb-chars="25"><span class="idea" data-nb-ref-number="9" id="idea9" data-nb-words="5" data-nb-chars="25">„Co&nbsp;– ?“ vyhrkl Mariánek.</span></p>
        <p class="chunk" data-nb-ref-number="10" id="chunk10" data-nb-words="1" data-nb-chars="6"><span class="idea" data-nb-ref-number="10" id="idea10" data-nb-words="1" data-nb-chars="6">„Fon.“</span></p>
        <p class="chunk" data-nb-ref-number="11" id="chunk11" data-nb-words="3" data-nb-chars="10"><span class="idea" data-nb-ref-number="11" id="idea11" data-nb-words="3" data-nb-chars="10">„Co fon&nbsp;–“</span></p>
        <p class="chunk" data-nb-ref-number="12" id="chunk12" data-nb-words="8" data-nb-chars="40"><span class="idea" data-nb-ref-number="12" id="idea12" data-nb-words="8" data-nb-chars="40">„Aby byl pan starý fon. Nevěsta je&nbsp;fon.“</span></p>
        <p class="chunk" data-nb-ref-number="13" id="chunk13" data-nb-words="4" data-nb-chars="20"><span class="idea" data-nb-ref-number="13" id="idea13" data-nb-words="4" data-nb-chars="20">„Co není, může být.“</span></p>
        <p class="chunk" data-nb-ref-number="14" id="chunk14" data-nb-words="22" data-nb-chars="145"><span class="idea" data-nb-ref-number="14" id="idea14" data-nb-words="22" data-nb-chars="145">„A&nbsp;Mariánku,“ ozval se&nbsp;starý Kubíček, „co Jiříček, když bude mít macechu.“ Ptal se&nbsp;měkce, s&nbsp;účastenstvím na&nbsp;nejmladšího Březinova syna, studenta.</span></p>
        <p class="chunk" data-nb-ref-number="15" id="chunk15" data-nb-words="18" data-nb-chars="104"><span class="idea" data-nb-ref-number="15" id="idea15" data-nb-words="18" data-nb-chars="104">„To, pane, nevím, ani jsem ho&nbsp;nezahlíd. Sedí pořád v&nbsp;pokojíčku, v&nbsp;knihách leží nebo hraje na&nbsp;housličky.“</span></p>
        <p class="chunk" data-nb-ref-number="16" id="chunk16" data-nb-words="15" data-nb-chars="94"><span class="idea" data-nb-ref-number="16" id="idea16" data-nb-words="15" data-nb-chars="94">„Ten si&nbsp;eklesiastické duchovenství jistě oblíbí, u&nbsp;toho nebude jako u&nbsp;pana pátera Vojtěcha.“&nbsp;–</span></p>
        <p class="chunk" data-nb-ref-number="17" id="chunk17" data-nb-words="80" data-nb-chars="494"><span class="idea" data-nb-ref-number="17" id="idea17" data-nb-words="80" data-nb-chars="494">Poslední dílo vykonal Mariánek časně ráno o&nbsp;svatebním dnu. Za&nbsp;jeho dozoru ozdobila čeládka čerstvým chvojím, břízkami a&nbsp;kytkami vchod do&nbsp;průjezdu z&nbsp;Koňského trhu a&nbsp;vchod z&nbsp;průjezdu na&nbsp;dřevěné schody vedoucí k&nbsp;pokojům. Toho časného rána přišel v&nbsp;obyčejném svém obleku. Ale pak, když výzdoba skončena, zaskočil do&nbsp;svého bytu a&nbsp;vrátil se&nbsp;všechen zušlechtěn, učesán, bílý šátek na&nbsp;krku, v&nbsp;slušných střevících; i&nbsp;tacle s&nbsp;lacinými krajkami probělávaly se&nbsp;z&nbsp;rukávů jeho kabátu jak se&nbsp;patří vycíděného.</span></p>
        <p class="chunk" data-nb-ref-number="18" id="chunk18" data-nb-words="10" data-nb-chars="49"><span class="idea" data-nb-ref-number="18" id="idea18" data-nb-words="10" data-nb-chars="49">Jak on, tak i&nbsp;všichni u&nbsp;Březinů sváteční, i&nbsp;dvůr.</span></p>
        <p class="chunk" data-nb-ref-number="19" id="chunk19" data-nb-words="61" data-nb-chars="408"><span class="idea" data-nb-ref-number="19" id="idea19" data-nb-words="61" data-nb-chars="408">Byl umeten, vozejčky, na&nbsp;nichž se&nbsp;rozváželo pivo šenkýřům, zatáhli do&nbsp;kouta a&nbsp;povalující se&nbsp;sudy urovnali. Také „řemeslo“, vandrovní sladovnický, jenž včera u&nbsp;Březinů zarazil, oblekl lepší, zelenou kamizolu a&nbsp;ozdobil splavec<a href="#footnote-30240-19">19</a> zelenými pentlemi. Stál pak mezi chasou, jež čekala svatební průvod, vracející se&nbsp;z&nbsp;kostela od&nbsp;dominikánů. Venku před průjezdem velký zástup, jenž se&nbsp;shlukl „na čuměnou“. A&nbsp;uviděli.</span></p>
        <p class="chunk" data-nb-ref-number="20" id="chunk20" data-nb-words="49" data-nb-chars="315"><span class="idea" data-nb-ref-number="20" id="idea20" data-nb-words="49" data-nb-chars="315">Řada krytých vozů dojížděla k&nbsp;Březinovu prostornému domu, v&nbsp;čele dva kočáry ženichovy; v&nbsp;prvním z&nbsp;nich spřežení běloušů, vyzdobených fábory a&nbsp;kvítím. V&nbsp;poledním slunci krásného májového dne zářily, hořely barvy bohatých obleků, leskly se&nbsp;a&nbsp;třpytily šperky svatebních hostí, jak vystupovali a&nbsp;řadili se&nbsp;pár za&nbsp;párem.</span></p>
        <p class="chunk" data-nb-ref-number="21" id="chunk21" data-nb-words="69" data-nb-chars="481"><span class="idea" data-nb-ref-number="21" id="idea21" data-nb-words="69" data-nb-chars="481">V&nbsp;prvním ženich Jan Václav Březina, dobrý padesátník, ale statného a&nbsp;svěžího vzhledu, v&nbsp;kadeřavé paruce, dlouhé až&nbsp;na&nbsp;ramena, v&nbsp;drahocenném bělostném šátku s&nbsp;vyšívanými cípy, široce rozloženými na&nbsp;černém kabátě se&nbsp;zlatými knoflíky, v&nbsp;rukavičkách zlatem vyšívaných, stříbrný kord po&nbsp;boku. Vedl si&nbsp;nevěstu ztepilou, ale subtilní, křehkou, jemné tváře aristokratického vzezření, s&nbsp;perlovým pentlíkem a&nbsp;věnečkem rozmarýnovým na&nbsp;hlavě, v&nbsp;brokátové sukni zvonové, zdobené zlatou krajkou.</span></p>
        <p class="chunk" data-nb-ref-number="22" id="chunk22" data-nb-words="149" data-nb-chars="988"><span class="idea" data-nb-ref-number="22" id="idea22" data-nb-words="149" data-nb-chars="988">Za&nbsp;ní&nbsp;její družičky v&nbsp;panenských pentlíkách, v&nbsp;nákladných šatech životů dlouhých, utáhlých se&nbsp;špicí, růžových punčochách hedvábných, v&nbsp;špalíčkových střevíčkách. S&nbsp;nimi mládenci hladcí a&nbsp;mladí, v&nbsp;parukách, v&nbsp;černých kabátech, bělostné měkké tacle u&nbsp;rukou, v&nbsp;černých punčochách tak jako ženich, pestré favory a&nbsp;kytky na&nbsp;prsou. Za&nbsp;nimi hosté, vzácní měšťané a&nbsp;měšťanky z&nbsp;Nového i&nbsp;Starého Města, většinou nákladníci<a href="#footnote-30240-20">20</a> piv vaření i&nbsp;členové městských správ, radní s&nbsp;titulem „urozených a&nbsp;statečných vladyků“, členové „šestopanského“ úřadu nebo desetipánů<a href="#footnote-30240-21">21</a>, měšťané sousedských jmen, Karel Palma, sládek z&nbsp;Dobytčího trhu, a&nbsp;bratr jeho Bernard z&nbsp;Koňského, ze&nbsp;Zeleného domu podle Zlaté husy, oba v&nbsp;parukách, v&nbsp;černém obleku, starý, tlustý Jiří Halánek v&nbsp;staromódní, vlasaté paruce, v&nbsp;šarlatovém svátečním plášti, Karel Bepta, jen o&nbsp;málo slabší, z&nbsp;pivovaru od&nbsp;Kalivodů, a&nbsp;z&nbsp;Jindřišské ulice Daniel Raitknecht v&nbsp;bílém plášti, dlouhý a&nbsp;hubený, sládek a&nbsp;leutenant při městském rejtarstvu novoměstském.</span></p>
        <p class="chunk" data-nb-ref-number="23" id="chunk23" data-nb-words="137" data-nb-chars="867"><span class="idea" data-nb-ref-number="23" id="idea23" data-nb-words="137" data-nb-chars="867">Mezi nimi měšťané se&nbsp;šlechtickými přídomky, Michal z&nbsp;Bláhy, sládek a&nbsp;hejtman nad jednou kompanií staroměstskou, pan starý od&nbsp;Štiků Karel Vyšín z&nbsp;Klarenburka, nevěstin otec, v&nbsp;tmavém plášti, dva Zahořanští z&nbsp;Vorlíka, oba v&nbsp;rudých pláštích, Jan Leopold, novoměstský syndikus, v&nbsp;právích licenciát, bydlící v&nbsp;svém domě U&nbsp;Podušků na&nbsp;Dobytčím trhu, a&nbsp;hubený Václav, výrazného, vážného obličeje, od&nbsp;Sokolů nedaleko novoměstské vápenice. Před nimi v&nbsp;doktorském plášti královský zemský fyzikus Ph. a&nbsp;Med. Dr. Jan Globic z&nbsp;Budčína od&nbsp;Tří koulí, vysoký a&nbsp;mohutný, pak vážný Jan V. Vejvoda, čtyřicátník, „urozený a&nbsp;statečný vladyka“ staroměstský v&nbsp;paruce plné širokých kadeří od&nbsp;temene až&nbsp;po&nbsp;ramena, v&nbsp;černém obleku, s&nbsp;bělostým „obojkem“, kord po&nbsp;boku jako všichni, a&nbsp;vysoký Samuel Tatyrek z&nbsp;Heldenburka v&nbsp;červeném plášti a&nbsp;v&nbsp;bílém Václav Karlík, „pan otec“ na&nbsp;Helmových mlýnech.</span></p>
        <p class="chunk" data-nb-ref-number="24" id="chunk24" data-nb-words="143" data-nb-chars="905"><span class="idea" data-nb-ref-number="24" id="idea24" data-nb-words="143" data-nb-chars="905">Tak se&nbsp;řadili a&nbsp;s&nbsp;nimi jejich ženy, mladé i&nbsp;starší, mnohé s&nbsp;laloušky pod bradou, svěže zardělé, všechny po&nbsp;levici svých mužů, kterýmž vykaly a&nbsp;„pane“ říkaly, všechny „panímámy“, ať&nbsp;mladší, nebo starší, všechny v&nbsp;zlatých čepcích nebo v&nbsp;biretkách z&nbsp;dykyty a&nbsp;sametu různých barev s&nbsp;ozdobou krajek a&nbsp;drahých, kvítkovaných stuh, všechny v&nbsp;nákladných šatech hedvábných i&nbsp;brokátových, dlouhých životů se&nbsp;špicí, v&nbsp;sukních na&nbsp;obručích. Paní Tatyrková z&nbsp;Heldenburku, čilá a&nbsp;usměvavá, jež neuměla německy tak jako paní radního Allia z&nbsp;Löwenthala a&nbsp;jako mnohé jiné vzácné měšťanky, ale také nedovedla se&nbsp;podepsat, byla v&nbsp;černém damaškovém „štrikroku“<a href="#footnote-30240-22">22</a>, kdežto paní Beptová v&nbsp;rudém. Všechny si&nbsp;nesly modlitební knížky, všechny mušelínové nebo hedvábné krajkové šátečky, všechny byly plny třpytu ze&nbsp;zlatých řetězů na&nbsp;krku, ze&nbsp;šňůr perel nebo granátů, ze&nbsp;zlatých nebo korálových náramků, z&nbsp;drahého kamení v&nbsp;prstenech.&nbsp;–</span></p>
        <p class="chunk" data-nb-ref-number="25" id="chunk25" data-nb-words="65" data-nb-chars="415"><span class="idea" data-nb-ref-number="25" id="idea25" data-nb-words="65" data-nb-chars="415">U&nbsp;zelené, chvojové brány, u&nbsp;háje mladých břízek se&nbsp;pestrý průvod na&nbsp;okamžik zarazil, co&nbsp;starší, maje podstaršího po&nbsp;boku, v&nbsp;čele chasy přednesl krátké uvítání a&nbsp;přání, aby novomanželům dal pánbůh dlouhý věk a&nbsp;dlouhé na&nbsp;tom světě panování, končící srdečným „dej bůh štěstí!“ Z&nbsp;průjezdu zahřmělo „vivat“! bodré chasy, nad jejíž hlavami zamával řemeslo svým splavcem, až&nbsp;ozdoba jeho, zelené pentle, prudce zaplápolaly.</span></p>
        <p class="chunk" data-nb-ref-number="26" id="chunk26" data-nb-words="55" data-nb-chars="321"><span class="idea" data-nb-ref-number="26" id="idea26" data-nb-words="55" data-nb-chars="321">Do&nbsp;vivatů jásavý tuš hudebníků dál u&nbsp;schodů, u&nbsp;těch pak nový vinš, jejž přednesl Florián Mariánek za&nbsp;všechny hosty hospodské vůbec a&nbsp;za stůl „u blíženců“ zvlášť. Po&nbsp;tomto vinši nové, hlučnější vivat, nový tuš a&nbsp;pak veselá hudba. Ta&nbsp;provázela svatební průvod, stoupající do&nbsp;schodů, a&nbsp;hrála ještě, i&nbsp;když zmizel v&nbsp;pokojích.</span></p>
        <p class="chunk" data-nb-ref-number="27" id="chunk27" data-nb-words="71" data-nb-chars="440"><span class="idea" data-nb-ref-number="27" id="idea27" data-nb-words="71" data-nb-chars="440">Ruch po&nbsp;všem domě, nahoře v&nbsp;pokojích, v&nbsp;průjezdě, dole na&nbsp;rozlehlém dvoře i&nbsp;nad ním na&nbsp;pavlačích, spočívajících na&nbsp;mohutném podezdění obloukovém. Venku zahrčely každé chvíle kočáry, jak družba, mladý Šmíd od&nbsp;Černého orla na&nbsp;Dobytčím trhu, jak mládenci svatební sváželi hosty k&nbsp;tabuli pozvané. Zvědavých před domem pořád ještě dost; vytrvali, neboť chtěli všecko vidět i&nbsp;dočekat se&nbsp;hostí v&nbsp;maškarách, kteří měli přijet až&nbsp;po&nbsp;hostině k&nbsp;tanci.</span></p>
        <p class="chunk" data-nb-ref-number="28" id="chunk28" data-nb-words="24" data-nb-chars="131"><span class="idea" data-nb-ref-number="28" id="idea28" data-nb-words="24" data-nb-chars="131">Dole v&nbsp;nádvoří se&nbsp;ozvaly housle a&nbsp;harfa s&nbsp;nimi, pak zpěv rozveselené chasy, když hudba zahrála píseň „Pojďme my&nbsp;sládci do&nbsp;hvozdu&nbsp;–“</span></p>
        <p class="chunk" data-nb-ref-number="29" id="chunk29" data-nb-words="49" data-nb-chars="277"><span class="idea" data-nb-ref-number="29" id="idea29" data-nb-words="49" data-nb-chars="277">Tak ubíhalo odpoledne v&nbsp;šumu a&nbsp;veselí. Než se&nbsp;kdo nadál, nachýlilo se. Nebe ještě zářilo, na&nbsp;pavlačích však už&nbsp;hasl poslední zlatý pruh světla; a&nbsp;v&nbsp;nádvoří dole všude už&nbsp;stín. V&nbsp;něm nová kratochvíle. Jeden ze&nbsp;sladovnických chytl mladou děvečku a&nbsp;začal se&nbsp;s&nbsp;ní vrtět, zanotovav:</span></p>
        <p class="chunk" data-nb-ref-number="30" id="chunk30" data-nb-words="8" data-nb-chars="39"><span class="idea" data-nb-ref-number="30" id="idea30" data-nb-words="8" data-nb-chars="39"><em>Že nevíte, pane kmotře, proč k&nbsp;vám jdu.</em></span></p>
        <p class="chunk" data-nb-ref-number="31" id="chunk31" data-nb-words="10" data-nb-chars="62"><span class="idea" data-nb-ref-number="31" id="idea31" data-nb-words="10" data-nb-chars="62">A&nbsp;housle, harfa hned vpadly a&nbsp;kamarádi tleskajíce zpívali dál:</span></p>
        <p class="chunk" data-nb-ref-number="32" id="chunk32" data-nb-words="11" data-nb-chars="64"><em><span class="idea" data-nb-ref-number="32" id="idea32" data-nb-words="5" data-nb-chars="30">Ztratila tu&nbsp;naše máma zástěru.<br></span>
<span class="idea" data-nb-ref-number="33" id="idea33" data-nb-words="6" data-nb-chars="34">Jaká byla? Pane kmotře, strakatá&nbsp;—</span></em></p>
        <p class="chunk" data-nb-ref-number="33" id="chunk33" data-nb-words="52" data-nb-chars="329"><span class="idea" data-nb-ref-number="34" id="idea34" data-nb-words="52" data-nb-chars="329">V&nbsp;tu chvíli stanul nahoře na&nbsp;pavlači nejmladší Březinův syn, Jiřík, rétor sedmnácti let, mládenec štíhlý, ale drobný, v&nbsp;černých punčochách, v&nbsp;černém obleku s&nbsp;širokými cípy bělostného šátku krajkového na&nbsp;prsou. Byl bez klobouku, v&nbsp;studentské nevelké paruce tmavé, v&nbsp;níž podlouhlá, jemná jeho tvář zdála se&nbsp;ještě outlejší a&nbsp;bledší.</span></p>
        <p class="chunk" data-nb-ref-number="34" id="chunk34" data-nb-words="119" data-nb-chars="707"><span class="idea" data-nb-ref-number="35" id="idea35" data-nb-words="119" data-nb-chars="707">Prchal od&nbsp;svatební hostiny. Neměl vůbec rád hlučné společnosti, a&nbsp;do té&nbsp;chvíle byl v&nbsp;ní jako zaklíněn. Bylo mu&nbsp;nevolno mezi paními a&nbsp;pannami, a&nbsp;tím více, že&nbsp;musil sedět nedaleko své macechy, že&nbsp;se&nbsp;musil dívat na&nbsp;otcovo a&nbsp;všech veselí, kterým se&nbsp;nemohl rozehřát, že&nbsp;musil poslouchat všeliké žerty, které ho&nbsp;nemohly rozesmát. Nebylo mu&nbsp;do&nbsp;smíchu. Necítil žádné hořkosti ani hněvu, ale svírala jej divná, teskná tíseň. A&nbsp;ta jej pudila ven. Jak se&nbsp;jen poněkud uvolnilo, když podávali medenice s&nbsp;vonnou vodou a&nbsp;ubrusy na&nbsp;očištění prstů, když začali mluvit o&nbsp;tanci, nevydržel. Nastávající tanec mu&nbsp;dodal; míval tanečního mistra, uměl, ač&nbsp;ne&nbsp;dokonale, sarabandu, kurantu, menuet i&nbsp;trakanár, ale nebylo mu&nbsp;do&nbsp;tance.</span></p>
        <p class="chunk" data-nb-ref-number="35" id="chunk35" data-nb-words="41" data-nb-chars="223"><span class="idea" data-nb-ref-number="36" id="idea36" data-nb-words="41" data-nb-chars="223">Prchal z&nbsp;toho veselí, na&nbsp;pavlači však se&nbsp;maně zastavil a&nbsp;nahlédl dolů v&nbsp;šeré nádvoří do&nbsp;veselého víru, z&nbsp;něhož se&nbsp;rozléhaly a&nbsp;k&nbsp;němu nesly zpěv, hudba, smích, hlučný hlahol bujné radosti. A&nbsp;do toho od&nbsp;průjezdu náhlý pokřik:</span></p>
        <p class="chunk" data-nb-ref-number="36" id="chunk36" data-nb-words="2" data-nb-chars="19"><span class="idea" data-nb-ref-number="37" id="idea37" data-nb-words="2" data-nb-chars="19">„Maškary! Maškary!“</span></p>
        <p class="chunk" data-nb-ref-number="37" id="chunk37" data-nb-words="68" data-nb-chars="430"><span class="idea" data-nb-ref-number="38" id="idea38" data-nb-words="68" data-nb-chars="430">Najednou všechen ten var ze&nbsp;dna nádvoří, jako když proud z&nbsp;kotle pustí, hrnul se&nbsp;a&nbsp;letěl do&nbsp;průjezdu. A&nbsp;z&nbsp;náměstí druhý, proud zvědavých, kteří chtěli zblízka vidět maškary přijevší, jak při slavných svatbách bylo obyčejem, aby účastnily se&nbsp;tance a&nbsp;rozmnožily veselost. Černá, červená domina, bílý poličinel zapadli do&nbsp;tlačenice. Cestu jim klestil, hlavně lokty, Florián Mariánek, z&nbsp;průjezdu napravo do&nbsp;schodů, kdež s&nbsp;nimi zmizel.</span></p>
        <p class="chunk" data-nb-ref-number="38" id="chunk38" data-nb-words="52" data-nb-chars="284"><span class="idea" data-nb-ref-number="39" id="idea39" data-nb-words="52" data-nb-chars="284">Zvědaví v&nbsp;průjezdu hádali, kdo v&nbsp;tom mumraji; pan Vencl, stoje na&nbsp;schodech, volal do&nbsp;toho šumu, aby ustoupili, aby počkali venku, pak že&nbsp;se&nbsp;dovědí, on&nbsp;že&nbsp;nic neví, že&nbsp;musí také čekat až&nbsp;do&nbsp;třetího. Mínil třetí tanec, po&nbsp;němž, dle zvyku, musily maškary o&nbsp;svatbách sdělat larvy s&nbsp;tváře.</span></p>
        <p class="chunk" data-nb-ref-number="39" id="chunk39" data-nb-words="31" data-nb-chars="170"><span class="idea" data-nb-ref-number="40" id="idea40" data-nb-words="31" data-nb-chars="170">V&nbsp;tom hukotu a&nbsp;v&nbsp;tlačenici žádný sobě nepovšiml, že&nbsp;se&nbsp;houfem v&nbsp;průjezdu protáhl nejmladší Březinův syn, student, v&nbsp;klobouku a&nbsp;v&nbsp;pláštíku, a&nbsp;že vyrazil ven na&nbsp;Koňský trh.</span></p>
        <p class="chunk" data-nb-ref-number="40" id="chunk40" data-nb-words="5" data-nb-chars="30"><span class="idea" data-nb-ref-number="41" id="idea41" data-nb-words="5" data-nb-chars="30"><a href="#footnote-30240-17-backlink">17</a> Potíže, trápení. Pozn. red.</span></p>
        <p class="chunk" data-nb-ref-number="41" id="chunk41" data-nb-words="11" data-nb-chars="73"><span class="idea" data-nb-ref-number="42" id="idea42" data-nb-words="11" data-nb-chars="73"><a href="#footnote-30240-18-backlink">18</a> Pátá třída (nejvyšší třída nižšího stupně jezuitské školy). Pozn. red.</span></p>
        <p class="chunk" data-nb-ref-number="42" id="chunk42" data-nb-words="8" data-nb-chars="53"><span class="idea" data-nb-ref-number="43" id="idea43" data-nb-words="8" data-nb-chars="53"><a href="#footnote-30240-19-backlink">19</a> Sladovnická sekerka s&nbsp;dlouhým topůrkem. Pozn. red.</span></p>
        <p class="chunk" data-nb-ref-number="43" id="chunk43" data-nb-words="9" data-nb-chars="47"><span class="idea" data-nb-ref-number="44" id="idea44" data-nb-words="9" data-nb-chars="47"><a href="#footnote-30240-20-backlink">20</a> Majitel domu s&nbsp;právem vařit pivo. Pozn. red.</span></p>
        <p class="chunk" data-nb-ref-number="44" id="chunk44" data-nb-words="8" data-nb-chars="53"><span class="idea" data-nb-ref-number="45" id="idea45" data-nb-words="8" data-nb-chars="53"><a href="#footnote-30240-21-backlink">21</a> Členové soudu rozhodujícího dlužní pře. Pozn. red.</span></p>
        <p class="chunk" data-nb-ref-number="45" id="chunk45" data-nb-words="4" data-nb-chars="24"><span class="idea" data-nb-ref-number="46" id="idea46" data-nb-words="4" data-nb-chars="24"><a href="#footnote-30240-22-backlink">22</a> Krinolína. Pozn. red.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_020.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>