<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XVIII">
    <meta name="apple-mobile-web-app-capable" content="yes">
    <title>XVIII</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="19">
    <link rel="prev" href="./temno_023.html">
    <link rel="next" href="./temno_025.html">
    <link rel="self" href="temno_024.html">
    <meta name="identifier" content="jirasek-temno-4b25a2e">
    <meta name="role" content="chapter">
  </head>
  <body data-nb-words="1661" data-nb-chars="9888" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_023.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XVIII</span></h1>
        <p class="chunk" data-nb-ref-number="2" id="chunk2" data-nb-words="77" data-nb-chars="512"><span class="idea" data-nb-ref-number="2" id="idea2" data-nb-words="77" data-nb-chars="512">V&nbsp;roubené sedničce hnědých trámů, ve&nbsp;které nalevo při delší stěně stála odestlaná postel a&nbsp;napravo u&nbsp;dveří malovaná truhla, seděla u&nbsp;stolu vysoká, přihrbená stařena v&nbsp;bílém prostém čepci přiléhavém, v&nbsp;bělostných rukávcích, v&nbsp;černém živůtku s&nbsp;proramenicemi, v&nbsp;tmavozelené mezulánce, v&nbsp;červených punčochách, bez střevíců. Vysoký věk dal jí&nbsp;šediny, vyschlé paže, popelavý, vrásčitý obličej; v&nbsp;její tváři, v&nbsp;šedivých očích přísná vážnost z&nbsp;přešlých utrpení, z&nbsp;uzavřeného života, za&nbsp;stálého ohrožení pro tajenou víru.</span></p>
        <p class="chunk" data-nb-ref-number="3" id="chunk3" data-nb-words="64" data-nb-chars="412"><span class="idea" data-nb-ref-number="3" id="idea3" data-nb-words="64" data-nb-chars="412">Jako vesnická Sibyla seděla u&nbsp;dubového stolu s&nbsp;trnoži; před ní&nbsp;stará bible zažloutlých stran s&nbsp;usmolenými rohy v&nbsp;tmavých, zašlých deskách. Seděla v&nbsp;tichu nízké sedničky v&nbsp;přísvitu jediného nevelkého okna plného muškátu a&nbsp;šedé rozmarýny. Bylo jím vidět do&nbsp;sadu na&nbsp;staré jabloně ve&nbsp;vysoké trávě bělostně postřiknuté krupičkou kvetoucího kozího pysku. Šeřilo se&nbsp;tam zeleným zamžením, jež i&nbsp;okenní tabulky zadýchalo.</span></p>
        <p class="chunk" data-nb-ref-number="4" id="chunk4" data-nb-words="93" data-nb-chars="569"><span class="idea" data-nb-ref-number="4" id="idea4" data-nb-words="93" data-nb-chars="569">Stařena tiše četla v&nbsp;úplném ponoření duše v&nbsp;slova Svatého písma. Do&nbsp;toho hlubokého klidu pojednou snašin hlas. Výměnice zasmušila čelo, ale jen na&nbsp;okamžik. Jak vstoupila vnoučata, zjasnilo se&nbsp;jí&nbsp;v&nbsp;očích. Vítala je&nbsp;sedíc, nemohouc sama volně povstati, pohladila je, vyptávala se. Odpovídali, jak se&nbsp;dostali ze&nbsp;dvora, co&nbsp;otec, o&nbsp;škole a&nbsp;kazateli z&nbsp;Lubáně. Babička tiše pokývala hlavou, když Helenka jí&nbsp;oznamovala, že&nbsp;přijde sem k&nbsp;ní, navečer, a&nbsp;povzdechla v&nbsp;blaživém uspokojení: „Tak přijde&nbsp;– Dlouho jsem čekala&nbsp;– Přijde a&nbsp;posilní a&nbsp;potěší člověka. Buď pánbůh pochválen!“</span></p>
        <p class="chunk" data-nb-ref-number="5" id="chunk5" data-nb-words="40" data-nb-chars="246"><span class="idea" data-nb-ref-number="5" id="idea5" data-nb-words="40" data-nb-chars="246">Vstoupil hospodář, její syn, vysoké postavy, čtyřicátník; byl v&nbsp;koženkách po&nbsp;kolena, bez vesty, v&nbsp;bílé košili, v&nbsp;týle olověným knoflí­kem zapjaté. Vítal děti nebožky své sestry, upřímně vítal a&nbsp;hned také zval, aby se&nbsp;šly posilniti, tetka že&nbsp;čeká.</span></p>
        <p class="chunk" data-nb-ref-number="6" id="chunk6" data-nb-words="77" data-nb-chars="435"><span class="idea" data-nb-ref-number="6" id="idea6" data-nb-words="77" data-nb-chars="435">Za&nbsp;drahnou chvíli vrátily se&nbsp;opět k&nbsp;babičce. Usedly k&nbsp;ní, hovořily, a&nbsp;nejvíce zas o&nbsp;Skalce. Tomáš si&nbsp;stěžoval do&nbsp;správce Čermáka, jaký je&nbsp;tuhý říman, jak po&nbsp;otci a&nbsp;po nich pase a&nbsp;je hlídá, že&nbsp;slídí jako ohař; Helenka povídala o&nbsp;urozené slečně. Sama o&nbsp;ní nezačala, nýbrž babička. Zevrubně se&nbsp;vyptávala, jak je&nbsp;se&nbsp;službou, s&nbsp;pobožností, s&nbsp;kostelem, a&nbsp;zakroutila pak hlavou překvapena, když slyšela, že&nbsp;urozená slečna chce jí&nbsp;poslat léky.</span></p>
        <p class="chunk" data-nb-ref-number="7" id="chunk7" data-nb-words="65" data-nb-chars="391"><span class="idea" data-nb-ref-number="7" id="idea7" data-nb-words="65" data-nb-chars="391">„Buď opatrná, a&nbsp;když přijde pokušení nebo protivenství, vzpomeň si, Helenko, na&nbsp;nebožku mámu, a&nbsp;ty taky, Tomáši, abyste ostali v&nbsp;tom, v&nbsp;čem jste se&nbsp;narodili. Smrtelně byste hřešili, kdybyste někdy couvli. Ať&nbsp;táta nemusí nad vámi plakat. Držte se&nbsp;Písma, to&nbsp;vás posilní, zkusila jsem to&nbsp;sama, v&nbsp;tom je&nbsp;outěcha.“ Osmahlou, vyschlou a&nbsp;žilovatou rukou postrčila bibli a&nbsp;pobídla vnučku, aby četla.</span></p>
        <p class="chunk" data-nb-ref-number="8" id="chunk8" data-nb-words="21" data-nb-chars="141"><span class="idea" data-nb-ref-number="8" id="idea8" data-nb-words="21" data-nb-chars="141">Tichou sedničkou zněl Helenčin čistý, příjemný hlas. Četla plynule a&nbsp;upřímně. Začala tam, kde babička prve přestala, v&nbsp;evangeliu sv. Matouše:</span></p>
        <p class="chunk" data-nb-ref-number="9" id="chunk9" data-nb-words="17" data-nb-chars="103"><span class="idea" data-nb-ref-number="9" id="idea9" data-nb-words="17" data-nb-chars="103">„Vystříhejte se&nbsp;pak lidí; neboť vás vydávati budou do&nbsp;sněmů a&nbsp;v&nbsp;shromážděních svých budou vás bičovati.</span></p>
        <p class="chunk" data-nb-ref-number="10" id="chunk10" data-nb-words="18" data-nb-chars="92"><span class="idea" data-nb-ref-number="10" id="idea10" data-nb-words="18" data-nb-chars="92">A&nbsp;budete v&nbsp;nenávisti všechněm pro jméno mé, ale kdož setrvá až&nbsp;do&nbsp;konce, tenť spasen bude&nbsp;–“</span></p>
        <p class="chunk" data-nb-ref-number="11" id="chunk11" data-nb-words="15" data-nb-chars="92"><span class="idea" data-nb-ref-number="11" id="idea11" data-nb-words="15" data-nb-chars="92">V&nbsp;sedničce se&nbsp;smrákalo, když Helenka přestala číst na&nbsp;babiččino vyzvání. Vtom na&nbsp;síni hlasy.</span></p>
        <p class="chunk" data-nb-ref-number="12" id="chunk12" data-nb-words="27" data-nb-chars="158"><span class="idea" data-nb-ref-number="12" id="idea12" data-nb-words="27" data-nb-chars="158">„Snad už&nbsp;jde!“ Stará výměnice se&nbsp;obrátila dychtivě po&nbsp;dveřích. Tomáš k&nbsp;nim skočil, povyhlédl a&nbsp;hlásil: „Ne, to&nbsp;není kazatel. Přišli dva cizí; strejc je&nbsp;vítá.“</span></p>
        <p class="chunk" data-nb-ref-number="13" id="chunk13" data-nb-words="83" data-nb-chars="544"><span class="idea" data-nb-ref-number="13" id="idea13" data-nb-words="83" data-nb-chars="544">Za&nbsp;chvíli oba vstoupili do&nbsp;sedničky, Jiří Urban, mladý sedlák ze&nbsp;Žďárek, prostřední, skrovné postavy; nápadný byl krevnatou, podlouhlou tváří špičatého, tenkého nosu, přižloutlými vlasy s&nbsp;pačesy do&nbsp;čela a&nbsp;světlým obočím. Měl tmavozelený kabát s&nbsp;mosaznými placatými knoflíky, koženky po&nbsp;kolena, bílé vlněné punčochy a&nbsp;střevíce hustě zaprášené. Za&nbsp;ním o&nbsp;něco větší, ramenatý selský synek, tmavých, za&nbsp;uši sčesaných vlasů dlouhých, v&nbsp;bílém šerkovém kabátě, v&nbsp;koženkách a&nbsp;v&nbsp;botách s&nbsp;holínkami. Byl Jan Jiráskův z&nbsp;Hronova; oba z&nbsp;náchodského panství.</span></p>
        <p class="chunk" data-nb-ref-number="14" id="chunk14" data-nb-words="77" data-nb-chars="438"><span class="idea" data-nb-ref-number="14" id="idea14" data-nb-words="77" data-nb-chars="438">Ráno za&nbsp;tmy se&nbsp;vypravili z&nbsp;kopců od&nbsp;kladských hranic sem do&nbsp;kraje. Dobrých osm hodin putovali. Do&nbsp;Meziříčí mohli dorazit ještě za&nbsp;světla, z&nbsp;opatrnosti však zůstali v&nbsp;lese u&nbsp;Bohuslavic a&nbsp;tu čekali na&nbsp;soumrak. V&nbsp;tom lese skrývalo se&nbsp;už&nbsp;také několik bratří ze&nbsp;Šonova, z&nbsp;Krčína, od&nbsp;Hrádku. Z&nbsp;lesa nevydali se&nbsp;všichni najednou, nýbrž jednotlivě, po&nbsp;dvou a&nbsp;tady v&nbsp;Meziříčí se&nbsp;opatrně rozešli k&nbsp;souvěrcům, k&nbsp;Hubáčkom, Kolčarom, Vaněčkom a&nbsp;jiným.</span></p>
        <p class="chunk" data-nb-ref-number="15" id="chunk15" data-nb-words="62" data-nb-chars="323"><span class="idea" data-nb-ref-number="15" id="idea15" data-nb-words="62" data-nb-chars="323">To&nbsp;všecko živě a&nbsp;řečně vypověděl žďárecký Urban; modré oči se&nbsp;mu&nbsp;jen leskly. Druh jeho byl málomluvný; ale stará Klancová se&nbsp;po&nbsp;něm obrátila a&nbsp;znova mu&nbsp;ruku podala, když Urban o&nbsp;něm za&nbsp;řeči pověděl, že&nbsp;seďal za&nbsp;víru v&nbsp;arestě na&nbsp;náchodském zámku, tam že&nbsp;ho&nbsp;také bili a&nbsp;že musil v&nbsp;železech a&nbsp;poutech na&nbsp;panském díle pracovat.</span></p>
        <p class="chunk" data-nb-ref-number="16" id="chunk16" data-nb-words="116" data-nb-chars="618"><span class="idea" data-nb-ref-number="16" id="idea16" data-nb-words="116" data-nb-chars="618">A&nbsp;dále vypravoval Urban v&nbsp;šeré světničce, jak je&nbsp;u&nbsp;nich na&nbsp;náchodském panství, že&nbsp;tam zase měli misii, pátery jezovity, Mateřovského a&nbsp;toho Firmusa a&nbsp;ještě jednoho, ten že&nbsp;nekázal, ale jen zpovídal, ale ti&nbsp;dva taky, a&nbsp;po knihách že&nbsp;pátrali, toť se&nbsp;ví, a&nbsp;jak&nbsp;– Na&nbsp;bratra Vostrého z&nbsp;Hlavňova se&nbsp;doptával a&nbsp;vtom na&nbsp;Novoměstsko vzpomněl, to&nbsp;že&nbsp;snad slyšeli, tu&nbsp;hrůzu do&nbsp;nebe volající, jak sestru Tlaskalovou z&nbsp;Provodova zavřeli na&nbsp;Novém Městě na&nbsp;zámku, ta&nbsp;že&nbsp;ve&nbsp;vězení slehla, dvojani že&nbsp;se&nbsp;jí&nbsp;narodili, a&nbsp;když prosila, aby směla po&nbsp;čas šestinedělí být doma u&nbsp;mámy, že&nbsp;ji&nbsp;nenechali a&nbsp;že pak v&nbsp;tom arestě umřela i&nbsp;obě děti.</span></p>
        <p class="chunk" data-nb-ref-number="17" id="chunk17" data-nb-words="9" data-nb-chars="49"><span class="idea" data-nb-ref-number="17" id="idea17" data-nb-words="9" data-nb-chars="49">„A&nbsp;co její muž?“ ptala se&nbsp;chmurně stará Klancová.</span></p>
        <p class="chunk" data-nb-ref-number="18" id="chunk18" data-nb-words="4" data-nb-chars="20"><span class="idea" data-nb-ref-number="18" id="idea18" data-nb-words="4" data-nb-chars="20">„Ten ušel do&nbsp;Saska.“</span></p>
        <p class="chunk" data-nb-ref-number="19" id="chunk19" data-nb-words="15" data-nb-chars="88"><span class="idea" data-nb-ref-number="19" id="idea19" data-nb-words="15" data-nb-chars="88">Vtom chvatně vešel kantor Tauc; když se&nbsp;příchozí k&nbsp;němu hlásili, podal jim upřímně ruku.</span></p>
        <p class="chunk" data-nb-ref-number="20" id="chunk20" data-nb-words="22" data-nb-chars="121"><span class="idea" data-nb-ref-number="20" id="idea20" data-nb-words="22" data-nb-chars="121">„Vítám vás, horáci, však si&nbsp;ještě pohovoříme.“ A&nbsp;hned se&nbsp;k&nbsp;stařeně obrátil a&nbsp;hlásil: „Tak už&nbsp;jde,“ a&nbsp;k&nbsp;sedlákovi: „Pojď.“</span></p>
        <p class="chunk" data-nb-ref-number="21" id="chunk21" data-nb-words="16" data-nb-chars="97"><span class="idea" data-nb-ref-number="21" id="idea21" data-nb-words="16" data-nb-chars="97">Oba vykročili rychle ven pro kazatele Moce, jejž kantor tajně zavedl za&nbsp;humny do&nbsp;Klancova statku.</span></p>
        <p class="chunk" data-nb-ref-number="22" id="chunk22" data-nb-words="78" data-nb-chars="469"><span class="idea" data-nb-ref-number="22" id="idea22" data-nb-words="78" data-nb-chars="469">V&nbsp;sedničce náhlý ruch. Selka přinesla lojovou svíčku v&nbsp;dřevěném svícnu, postavila na&nbsp;stůl, na&nbsp;nějž prostřela bílý ubrus a&nbsp;na nějž Helenka položila opět bábinu bibli. Stařena zůstala u&nbsp;stolu. Bylo na&nbsp;ní&nbsp;zřejmo, jak ji&nbsp;kantorova zpráva vzrušila. V&nbsp;ten okamžik zapomněla na&nbsp;bratry z&nbsp;hor i&nbsp;na vnoučata. Majíc ruce na&nbsp;bibli sepjaté, ohlížela se&nbsp;nedočkavě po&nbsp;dveřích; rty se&nbsp;jí&nbsp;pohybovaly, jako by&nbsp;bezzubé dásně něco překusovaly. A&nbsp;pojednou poručila: „Chleba a&nbsp;ještě svíčku!“</span></p>
        <p class="chunk" data-nb-ref-number="23" id="chunk23" data-nb-words="18" data-nb-chars="109"><span class="idea" data-nb-ref-number="23" id="idea23" data-nb-words="18" data-nb-chars="109">Selka jí&nbsp;přinesla bochník chleba, talíř a&nbsp;nůž. Dvě světla na&nbsp;stole v&nbsp;té komoře něco neobyčejného, svátečního.</span></p>
        <p class="chunk" data-nb-ref-number="24" id="chunk24" data-nb-words="6" data-nb-chars="42"><span class="idea" data-nb-ref-number="24" id="idea24" data-nb-words="6" data-nb-chars="42">„A&nbsp;okno&nbsp;–,“ připomenula neklidně výměnice.</span></p>
        <p class="chunk" data-nb-ref-number="25" id="chunk25" data-nb-words="49" data-nb-chars="315"><span class="idea" data-nb-ref-number="25" id="idea25" data-nb-words="49" data-nb-chars="315">Helenka rychle zatáhla plátěnou bílou záclonu. Vcházel Moc v&nbsp;tmavém plášti provázen kantorem a&nbsp;hospodářem, jenž přinesl a&nbsp;na truhlu postavil ozdobný korbílek z&nbsp;bílých a&nbsp;hnědých dužin s&nbsp;vyřezávaným víčkem. Šum v&nbsp;sedničce náhle zmlkl. Do&nbsp;hlubokého, jako kostelního ticha zaznělo z&nbsp;prahu kazatelovo vážné „Pán s&nbsp;vámi!“</span></p>
        <p class="chunk" data-nb-ref-number="26" id="chunk26" data-nb-words="133" data-nb-chars="783"><span class="idea" data-nb-ref-number="26" id="idea26" data-nb-words="133" data-nb-chars="783">Stará Klancová viděla jenom kazatele; jen na&nbsp;něm tkvěly její oči. Byla dojata jeho příchodem, jeho zvláštní návštěvou, i&nbsp;vzrušena pomyšlením, že&nbsp;jí&nbsp;přináší večeři Páně. Chtěla povstati, ale mohla jen vztáhnouti k&nbsp;němu své ruce. Moc se&nbsp;s&nbsp;ní srdečně pozdravil, pak i&nbsp;s&nbsp;ostatními. Uvítali jej, ale nezůstali. Sednička jim nestačila, a&nbsp;pak mělo v&nbsp;posvátnou chvíli být v&nbsp;ní volno. Hospodář vyšel rychle na&nbsp;síň zavřít branku i&nbsp;hořejší polovici dveří. Vrátil se, ale již nevkročil do&nbsp;sedničky, nýbrž zůstal, jakož i&nbsp;selka i&nbsp;hosté z&nbsp;hor, u&nbsp;dveří a&nbsp;v&nbsp;nich. Když také Helenka s&nbsp;Tomášem chtěli vyjít, zadržela je&nbsp;babička, aby zůstali, aby byli s&nbsp;ní. Zatím kantor Tauc nakrájel z&nbsp;bochníku několik „rybiček“, tenké, čtverhranné kousky střídy bez kůrky, jež položil na&nbsp;talíř, a&nbsp;ustoupil ke&nbsp;dveřím.</span></p>
        <p class="chunk" data-nb-ref-number="27" id="chunk27" data-nb-words="53" data-nb-chars="349"><span class="idea" data-nb-ref-number="27" id="idea27" data-nb-words="53" data-nb-chars="349">Sednička stala se&nbsp;pojednou svatyní. Kazatel sdělal plášť, vyňal z&nbsp;torby, kterou pod ním nesl, nevelkou, ale silnou knihu, agendu, cínovou paténu<a href="#footnote-30240-33">33</a> a&nbsp;prostý kalich cínový, položil a&nbsp;postavil vše na&nbsp;stůl bělostným ubrusem zastřený. Stařena majíc ruce sepjaty, sledovala každé jeho hnutí. Šedé její přísné oči oživly leskem vzrušení a&nbsp;zbožného pohnutí.</span></p>
        <p class="chunk" data-nb-ref-number="28" id="chunk28" data-nb-words="58" data-nb-chars="325"><span class="idea" data-nb-ref-number="28" id="idea28" data-nb-words="58" data-nb-chars="325">Kazatel, stoje u&nbsp;stolu tváří k&nbsp;ní, zanotoval neplným hlasem: „Již se&nbsp;všecko vyplnilo.“ Kantor Tauc hned vpadl a&nbsp;za ním všichni ve&nbsp;dveřích a&nbsp;u&nbsp;nich a&nbsp;v&nbsp;sedničce Tomáš s&nbsp;Helenkou; i&nbsp;stařenin vetchý, třesoucí se&nbsp;hlas ozval se&nbsp;v&nbsp;malém tom sboru, jenž nezvučel zplna a&nbsp;jasně, nýbrž ztlumeně, zaraženě, aby nepronikal za&nbsp;stěny ven.</span></p>
        <p class="chunk" data-nb-ref-number="29" id="chunk29" data-nb-words="36" data-nb-chars="214"><span class="idea" data-nb-ref-number="29" id="idea29" data-nb-words="36" data-nb-chars="214">Když dozpívali, vzal kazatel agendu a&nbsp;četl z&nbsp;ní vyznání hříchů i&nbsp;prosbu za&nbsp;odpuštění. Stará Klancová říkala tu&nbsp;modlitbu s&nbsp;ním potichu. Ale pak se&nbsp;ozvala, když se&nbsp;jí&nbsp;optal, lituje-li svých hříchů. Hlasem odpověděla:</span></p>
        <p class="chunk" data-nb-ref-number="30" id="chunk30" data-nb-words="4" data-nb-chars="24"><span class="idea" data-nb-ref-number="30" id="idea30" data-nb-words="4" data-nb-chars="24">„Lituju z&nbsp;milosti boží.“</span></p>
        <p class="chunk" data-nb-ref-number="31" id="chunk31" data-nb-words="12" data-nb-chars="70"><span class="idea" data-nb-ref-number="31" id="idea31" data-nb-words="12" data-nb-chars="70">„Věříš-li, že&nbsp;jsou ti&nbsp;odpuštěny pro utrpení a&nbsp;smrt Kristovu na&nbsp;kříži?“</span></p>
        <p class="chunk" data-nb-ref-number="32" id="chunk32" data-nb-words="4" data-nb-chars="23"><span class="idea" data-nb-ref-number="32" id="idea32" data-nb-words="4" data-nb-chars="23">„Věřím z&nbsp;milosti boží.“</span></p>
        <p class="chunk" data-nb-ref-number="33" id="chunk33" data-nb-words="15" data-nb-chars="94"><span class="idea" data-nb-ref-number="33" id="idea33" data-nb-words="15" data-nb-chars="94">„Na takové tvé vyznání zvěstuju ti, když hříchů svých srdečně želíš, milost boží a&nbsp;odpuštění.“</span></p>
        <p class="chunk" data-nb-ref-number="34" id="chunk34" data-nb-words="36" data-nb-chars="207"><span class="idea" data-nb-ref-number="34" id="idea34" data-nb-words="36" data-nb-chars="207">Pak vzal jednu z&nbsp;rybiček, položil ji&nbsp;na&nbsp;cínovou paténu mdle se&nbsp;lesknoucí, nalil z&nbsp;korbílka do&nbsp;kalicha víno, požehnal chléb na&nbsp;paténě a&nbsp;víno v&nbsp;kalichu, ulomil z&nbsp;rybičky a&nbsp;podal ten kousek stařeně, proslovuje:</span></p>
        <p class="chunk" data-nb-ref-number="35" id="chunk35" data-nb-words="31" data-nb-chars="175"><span class="idea" data-nb-ref-number="35" id="idea35" data-nb-words="31" data-nb-chars="175">„Vezmi a&nbsp;jez, to&nbsp;jest pravé tělo Krista Ježíše, Spasitele tvého, za&nbsp;všechny naše hříchy na&nbsp;smrt vydané. To&nbsp;tě&nbsp;potěšuj, posiluj a&nbsp;zachovej v&nbsp;pravé víře k&nbsp;životu věčnému. Amen.“</span></p>
        <p class="chunk" data-nb-ref-number="36" id="chunk36" data-nb-words="17" data-nb-chars="90"><span class="idea" data-nb-ref-number="36" id="idea36" data-nb-words="17" data-nb-chars="90">Stařena přijala ten kousek střídy a&nbsp;vložila jej do&nbsp;úst. Bylo vidět, jak se&nbsp;jí&nbsp;ruce třesou.</span></p>
        <p class="chunk" data-nb-ref-number="37" id="chunk37" data-nb-words="13" data-nb-chars="76"><span class="idea" data-nb-ref-number="37" id="idea37" data-nb-words="13" data-nb-chars="76">Kazatel vzal kalich, přistoupil až&nbsp;k&nbsp;ní a&nbsp;zase tím obřadným tónem proslovil:</span></p>
        <p class="chunk" data-nb-ref-number="38" id="chunk38" data-nb-words="29" data-nb-chars="167"><span class="idea" data-nb-ref-number="38" id="idea38" data-nb-words="29" data-nb-chars="167">„Vezmi a&nbsp;pij, to&nbsp;jest pravá krev Krista Ježíše, Spasitele tvého, za&nbsp;všechny naše hříchy vylitá. Ta&nbsp;tě&nbsp;potěšuj, posiluj a&nbsp;zachovej v&nbsp;pravé víře k&nbsp;životu věčnému. Amen.“</span></p>
        <p class="chunk" data-nb-ref-number="39" id="chunk39" data-nb-words="55" data-nb-chars="334"><span class="idea" data-nb-ref-number="39" id="idea39" data-nb-words="55" data-nb-chars="334">Kolem ticho plné zbožné úcty a&nbsp;vroucího účastenství. Všichni upírali své zraky na&nbsp;kazatele a&nbsp;stařenu. Ale Helenka, stojíc jako zapomenutá, měla na&nbsp;očích jen babičku. Dojata, s&nbsp;pohnutím patřila, jak zbožně a&nbsp;zkroušeně přijímá tělo Páně, viděla, jak nachýlila šedou hlavu do&nbsp;týla a&nbsp;jak přivřela oči, když ucítila na&nbsp;rtech kalich, víno&nbsp;–</span></p>
        <p class="chunk" data-nb-ref-number="40" id="chunk40" data-nb-words="32" data-nb-chars="177"><span class="idea" data-nb-ref-number="40" id="idea40" data-nb-words="32" data-nb-chars="177">A&nbsp;v&nbsp;ten okamžik vyhrkly stařeně zpod víček slzy&nbsp;– Helenka ucítila své srdce prudce bít; rozechvěná hleděla na&nbsp;ty&nbsp;slze, jež hojně se&nbsp;ronily a&nbsp;stékaly po&nbsp;uvadlých tvářích k&nbsp;bradě.</span></p>
        <p class="chunk" data-nb-ref-number="41" id="chunk41" data-nb-words="57" data-nb-chars="361"><span class="idea" data-nb-ref-number="41" id="idea41" data-nb-words="57" data-nb-chars="361">Kazatel poklekl a&nbsp;poklekli všichni a&nbsp;říkali modlitbu na&nbsp;poděkování. Helenka sepjala ruce, ale nemodlila se, ač&nbsp;do&nbsp;hloubi duše své nábožně dojata. Hleděla na&nbsp;babičku, která bledší a&nbsp;jako bělejší seděla za&nbsp;stolem nehnutě, s&nbsp;očima přivřenýma. Na&nbsp;lících se&nbsp;jí&nbsp;leskly stopy radostných slz; a&nbsp;tvář všecka zjasněna výrazem pokory, tiché blaženosti a&nbsp;zbožného vytržení.</span></p>
        <p class="chunk" data-nb-ref-number="42" id="chunk42" data-nb-words="6" data-nb-chars="30"><span class="idea" data-nb-ref-number="42" id="idea42" data-nb-words="6" data-nb-chars="30"><a href="#footnote-30240-33-backlink">33</a> Miska na&nbsp;hostii. Pozn. red.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_025.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>