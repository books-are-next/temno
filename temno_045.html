<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXXIX">
    <meta name="apple-mobile-web-app-capable" content="yes">
    <title>XXXIX</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="40">
    <link rel="prev" href="./temno_044.html">
    <link rel="next" href="./temno_046.html">
    <link rel="self" href="temno_045.html">
    <meta name="identifier" content="jirasek-temno-5a48bf3">
    <meta name="role" content="chapter">
  </head>
  <body data-nb-words="1561" data-nb-chars="8947" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_044.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XXXIX</span></h1>
        <p class="chunk" data-nb-ref-number="2" id="chunk2" data-nb-words="67" data-nb-chars="421"><span class="idea" data-nb-ref-number="2" id="idea2" data-nb-words="67" data-nb-chars="421">Toho dne pozdě večer zemřela paní Dorota Kateřina Turková z&nbsp;Rosenthalu, rodem Payerová z&nbsp;Payersberku. Zhasla ještě dříve, nežli se&nbsp;stará paní Lerchová nadála. Pozejtří večer byl slavný pohřeb za&nbsp;světla dvacíti pochodní kolem rakve, za&nbsp;světla voskovic, jež neslo dvanáct párů mnichů, za&nbsp;průvodu bratrstev v&nbsp;pohřebních pláštích, za&nbsp;hlaholu zvonů, za&nbsp;zpěvu a&nbsp;za hlasů pozounů, tak jak si&nbsp;to&nbsp;nebožka již před lety ustanovila.</span></p>
        <p class="chunk" data-nb-ref-number="3" id="chunk3" data-nb-words="73" data-nb-chars="426"><span class="idea" data-nb-ref-number="3" id="idea3" data-nb-words="73" data-nb-chars="426">Březinova rodina i&nbsp;paní stará od&nbsp;Pražáků šli ji&nbsp;také vyprovodit. Helenka Machovcova zůstala sama ve&nbsp;velkém pokoji. Ale jen stará paní odešla, přiběhla děvečka oznámit, že&nbsp;dole čeká bratr. Helenka vyskočila od&nbsp;šití. Tomáš ještě nikdá nepřišel sem všedního dne a&nbsp;tak pozdě. Něco se&nbsp;stalo, něco nese; blesklo jí, že&nbsp;Lazar Kiš přijel a&nbsp;tentokrát že&nbsp;se&nbsp;stavil u&nbsp;něho. Jen bratrovi ruku podala a&nbsp;již se&nbsp;ptala najisto, přijel-li Kiš.</span></p>
        <p class="chunk" data-nb-ref-number="4" id="chunk4" data-nb-words="21" data-nb-chars="133"><span class="idea" data-nb-ref-number="4" id="idea4" data-nb-words="21" data-nb-chars="133">„Ne, nepřijel, ale pojď,“ vyzýval Tomáš chvatně a&nbsp;tlumeně, „do komory, můžeš-li. Musím ti&nbsp;něco říct a&nbsp;pospíchám.“ Byl patrně vzrušen.</span></p>
        <p class="chunk" data-nb-ref-number="5" id="chunk5" data-nb-words="19" data-nb-chars="108"><span class="idea" data-nb-ref-number="5" id="idea5" data-nb-words="19" data-nb-chars="108">Když vstoupili do&nbsp;komory, pokračoval rovněž tak rychle, že&nbsp;musí hned zase zpátky, v&nbsp;neděli že&nbsp;přijde na&nbsp;dýl.</span></p>
        <p class="chunk" data-nb-ref-number="6" id="chunk6" data-nb-words="3" data-nb-chars="14"><span class="idea" data-nb-ref-number="6" id="idea6" data-nb-words="3" data-nb-chars="14">„Co se&nbsp;stalo?“</span></p>
        <p class="chunk" data-nb-ref-number="7" id="chunk7" data-nb-words="104" data-nb-chars="558"><span class="idea" data-nb-ref-number="7" id="idea7" data-nb-words="104" data-nb-chars="558">„Dnes dopoledne jdu vinicí dolů,“ tiše vypravoval Tomáš, „a jak jsem přišel do&nbsp;otevřených vrat, stojí tam nějaký mužský, nějaký měšťan, vinař to&nbsp;nebyl. On&nbsp;na&nbsp;mne: ‚Pozdrav bůh,‘ a&nbsp;tak se&nbsp;usmíval a&nbsp;pak, znám-li nějakého mládence Tomáše, myslivcova syna, z&nbsp;Hradecka, že&nbsp;tu&nbsp;je&nbsp;na&nbsp;vinici. ‚To jsem já,‘ povídám. Ten soused hned ke&nbsp;mně a&nbsp;hned, mám-li také sestru a&nbsp;kde. Tak jsem mu&nbsp;řek, jmenoval jsem tě&nbsp;a&nbsp;kde jsi. Tu&nbsp;on&nbsp;sáh do&nbsp;kapsy, vytáhne malou knížku, okáže v&nbsp;ní obrázek a&nbsp;v&nbsp;něm otevřenou knihu, nad knihou srdce s&nbsp;třemi růžemi a&nbsp;meč v&nbsp;srdci zaražený, víš&nbsp;–“</span></p>
        <p class="chunk" data-nb-ref-number="8" id="chunk8" data-nb-words="13" data-nb-chars="80"><span class="idea" data-nb-ref-number="8" id="idea8" data-nb-words="13" data-nb-chars="80">„S&nbsp;takovým obrázkem jsme taky měli!“ zvolala Helenka, žasnouc čím dále tím více.</span></p>
        <p class="chunk" data-nb-ref-number="9" id="chunk9" data-nb-words="148" data-nb-chars="773"><span class="idea" data-nb-ref-number="9" id="idea9" data-nb-words="148" data-nb-chars="773">„A&nbsp;tak ten měšťan na&nbsp;mne, znám-li tu&nbsp;knížku, a&nbsp;já, že&nbsp;znám, že&nbsp;jsme podobnou měli. A&nbsp;on, chci-li ji. Já&nbsp;po&nbsp;ní&nbsp;hned sáh, divže jsem mu&nbsp;ji&nbsp;nevytrh z&nbsp;ruky. On&nbsp;se&nbsp;jen usmál a&nbsp;povídá, abych byl opatrný, že&nbsp;vím, co&nbsp;to&nbsp;je, abych byl tuze opatrný. ‚Pánbůh s&nbsp;námi,‘ povídá a&nbsp;odešel. Znenadání byl pryč. Než jsem se&nbsp;vzpamatoval, zašel za&nbsp;houštiny. Běžím za&nbsp;ním, ale už&nbsp;byl kus dole na&nbsp;cestě k&nbsp;městu. Nemohl jsem za&nbsp;ním, a&nbsp;taky mě&nbsp;napadlo, že&nbsp;to&nbsp;nechce. Kdyby to&nbsp;byl vinař býval, ani bych se&nbsp;tak nedivil. Po&nbsp;vinicích kolem Prahy je&nbsp;mnoho tajných našich, to&nbsp;jsem přeslechl. Ale ještě jsem se&nbsp;s&nbsp;žádným nesešel. Ve&nbsp;vinicích našeho pána není myslím žádný. Nebo se&nbsp;tak tuze tají, jsou přeplašeni, to&nbsp;jsem zaslech, jak je&nbsp;trestali, kde našli knížky nebo když je&nbsp;stihli v&nbsp;tajném shromáždění.</span></p>
        <p class="chunk" data-nb-ref-number="10" id="chunk10" data-nb-words="99" data-nb-chars="560"><span class="idea" data-nb-ref-number="10" id="idea10" data-nb-words="99" data-nb-chars="560">Nejvíc jezoviti je&nbsp;hlídají a&nbsp;pátrají po&nbsp;nich. Ve&nbsp;vinicích mají pořád dva misionárusy; jeden má&nbsp;vinice a&nbsp;vesnice tady na&nbsp;té&nbsp;straně řeky a&nbsp;druhý všecky vinice a&nbsp;vesnice za&nbsp;řekou, na&nbsp;druhé straně. Poslední čas sebrali mnoho knih a&nbsp;přeplašili bratry v&nbsp;noci, když konali pobožnost. To&nbsp;mně tyhle dny vypravoval jeden starý vinař. I&nbsp;kazatel sem přicházel, z&nbsp;Žitavy nebo Drážďan, to&nbsp;jsem taky vyrozuměl. Ale teď už&nbsp;prý tu&nbsp;dlouho nebyl, povídal ten starý, že&nbsp;naposledy tady v&nbsp;nějaké Tróji a&nbsp;v&nbsp;Radlicích. Tak ono je&nbsp;potřeba opatrnosti. Proto ten, co&nbsp;mně knížku přines&nbsp;–“</span></p>
        <p class="chunk" data-nb-ref-number="11" id="chunk11" data-nb-words="4" data-nb-chars="26"><span class="idea" data-nb-ref-number="11" id="idea11" data-nb-words="4" data-nb-chars="26">„Měšťan, povídáš, odkud&nbsp;–“</span></p>
        <p class="chunk" data-nb-ref-number="12" id="chunk12" data-nb-words="12" data-nb-chars="63"><span class="idea" data-nb-ref-number="12" id="idea12" data-nb-words="12" data-nb-chars="63">„Myslím odtud. Naši tu&nbsp;v&nbsp;Praze snad taky jsou. Zaslechl o&nbsp;nás.“</span></p>
        <p class="chunk" data-nb-ref-number="13" id="chunk13" data-nb-words="4" data-nb-chars="15"><span class="idea" data-nb-ref-number="13" id="idea13" data-nb-words="4" data-nb-chars="15">„A&nbsp;ta knížka&nbsp;–“</span></p>
        <p class="chunk" data-nb-ref-number="14" id="chunk14" data-nb-words="88" data-nb-chars="461"><span class="idea" data-nb-ref-number="14" id="idea14" data-nb-words="88" data-nb-chars="461">„Hned jsem ji&nbsp;schoval; ve&nbsp;vinici pak jsem si&nbsp;zalezl do&nbsp;kouta za&nbsp;stavením, v&nbsp;kolničce, a&nbsp;přehlížel jsem ji. Je&nbsp;to&nbsp;Klejchova knížka, špalíček, modlitby. Chvíli jsem četl. To&nbsp;si&nbsp;můžeš pomyslit, jak mně bylo. Tak dávno nemít naši knížku! A&nbsp;přitom se&nbsp;mně pletl ten neznámý, kdo asi je, jak o&nbsp;mně zvěděl a&nbsp;o&nbsp;tobě, a&nbsp;ty kdybys tu&nbsp;byla, kdybych ti&nbsp;moh říct; do&nbsp;neděle bylo mně tuze dlouho. Tu&nbsp;mne pojednou zavolali, ať&nbsp;jdu do&nbsp;města. A&nbsp;tak jsem od&nbsp;Březinů zaskočil sem.“</span></p>
        <p class="chunk" data-nb-ref-number="15" id="chunk15" data-nb-words="3" data-nb-chars="16"><span class="idea" data-nb-ref-number="15" id="idea15" data-nb-words="3" data-nb-chars="16">„Máš tu&nbsp;knížku?“</span></p>
        <p class="chunk" data-nb-ref-number="16" id="chunk16" data-nb-words="30" data-nb-chars="144"><span class="idea" data-nb-ref-number="16" id="idea16" data-nb-words="30" data-nb-chars="144">„Ne, tady jí&nbsp;nemám, je&nbsp;ve&nbsp;vinici v&nbsp;skrejši, bál jsem se&nbsp;ji&nbsp;vzíti s&nbsp;sebou.“ Tomáš mluvil už&nbsp;šeptem. „Ale v&nbsp;neděli ji&nbsp;přinesu. A&nbsp;co ten jezuita&nbsp;–“</span></p>
        <p class="chunk" data-nb-ref-number="17" id="chunk17" data-nb-words="19" data-nb-chars="97"><span class="idea" data-nb-ref-number="17" id="idea17" data-nb-words="19" data-nb-chars="97">„Ten teď nechodí.“ Vysvětlila mu&nbsp;proč, a&nbsp;že má&nbsp;strach, že&nbsp;teď po&nbsp;funuse té&nbsp;staré paní zase začne.</span></p>
        <p class="chunk" data-nb-ref-number="18" id="chunk18" data-nb-words="81" data-nb-chars="422"><span class="idea" data-nb-ref-number="18" id="idea18" data-nb-words="81" data-nb-chars="422">„V&nbsp;neděli mně o&nbsp;tom, Helenko, povíš. Teď už&nbsp;musím zase na&nbsp;Koňský trh. Sháněli by&nbsp;se&nbsp;po&nbsp;mně a&nbsp;podruhé by&nbsp;mne třeba už&nbsp;do&nbsp;města neposlali.“ Dal dobrou noc a&nbsp;kvapně zmizel. Helenka se&nbsp;vrátila do&nbsp;velkého pokoje jako u&nbsp;vidění. Zapomněla na&nbsp;práci. Marně se&nbsp;namáhala dostati se&nbsp;z&nbsp;šera té&nbsp;záhady, kdo ten muž, kdo o&nbsp;nich ví, o&nbsp;ně se&nbsp;stará. To&nbsp;je&nbsp;božím řízením, že&nbsp;dostali zase knížku, aby nebyli bez outěchy, zrovna božím řízením.</span></p>
        <p class="chunk" data-nb-ref-number="19" id="chunk19" data-nb-words="20" data-nb-chars="129"><span class="idea" data-nb-ref-number="19" id="idea19" data-nb-words="20" data-nb-chars="129">V&nbsp;klenuté šenkovně u&nbsp;Březinů bylo toho večera hostí husto; kolem stolu blíženců všecko jeho kolegium. Florián Mariánek měl slovo.</span></p>
        <p class="chunk" data-nb-ref-number="20" id="chunk20" data-nb-words="59" data-nb-chars="347"><span class="idea" data-nb-ref-number="20" id="idea20" data-nb-words="59" data-nb-chars="347">Vykládal o&nbsp;pohřbu paní Turkové, z&nbsp;něhož se&nbsp;právě vrátil; líčil ho&nbsp;jmenovitě oběma komorníkům blížencům, Filečkovi a&nbsp;Samečkovi, kteří na&nbsp;pohřbu nebyli. I&nbsp;těm, kteří se&nbsp;byli podívat, pověděl leccos nového, zvláště o&nbsp;smrti té&nbsp;bohaté stařeny, že&nbsp;P. Daniel z&nbsp;tovaryšstva Ježíšova byl poslední čas pořád u&nbsp;ní, až&nbsp;duši vydechla, a&nbsp;jakže by&nbsp;nebyl, dědic&nbsp;–</span></p>
        <p class="chunk" data-nb-ref-number="21" id="chunk21" data-nb-words="5" data-nb-chars="28"><span class="idea" data-nb-ref-number="21" id="idea21" data-nb-words="5" data-nb-chars="28">„On dědic?“ ptal se&nbsp;Fileček.</span></p>
        <p class="chunk" data-nb-ref-number="22" id="chunk22" data-nb-words="47" data-nb-chars="250"><span class="idea" data-nb-ref-number="22" id="idea22" data-nb-words="47" data-nb-chars="250">„On ne, ale pan páter rektor koleje u&nbsp;sv. Klimenta, to&nbsp;jest celé tovaryšstvo je&nbsp;dle její poslední vůle pravým a&nbsp;dokonalým dědicem. A&nbsp;tak ten pan páter Daniel, rozumíme, aby se&nbsp;nic nestalo&nbsp;– A&nbsp;modlil se, a&nbsp;když umírala, zvolal jí&nbsp;do&nbsp;ucha jméno Ježíš.“</span></p>
        <p class="chunk" data-nb-ref-number="23" id="chunk23" data-nb-words="5" data-nb-chars="29"><span class="idea" data-nb-ref-number="23" id="idea23" data-nb-words="5" data-nb-chars="29">„A&nbsp;slyšela?“ ptal se&nbsp;Fileček.</span></p>
        <p class="chunk" data-nb-ref-number="24" id="chunk24" data-nb-words="24" data-nb-chars="177"><span class="idea" data-nb-ref-number="24" id="idea24" data-nb-words="24" data-nb-chars="177">„Slyšela-li,“ podotkl vážně starý Kubíček, „a opakovala-li to&nbsp;svaté jméno, obdržela netoliko plnomocné odpustky, ale blaženě a&nbsp;šťastně s&nbsp;tím nejsvětějším jménem dokonala život.“</span></p>
        <p class="chunk" data-nb-ref-number="25" id="chunk25" data-nb-words="14" data-nb-chars="103"><span class="idea" data-nb-ref-number="25" id="idea25" data-nb-words="14" data-nb-chars="103">„Tak páni pátres všecko dědili,“ opakoval Sameček nějak zamyšleně. „Zdalipak také na&nbsp;chudé pamatovala?“</span></p>
        <p class="chunk" data-nb-ref-number="26" id="chunk26" data-nb-words="29" data-nb-chars="188"><span class="idea" data-nb-ref-number="26" id="idea26" data-nb-words="29" data-nb-chars="188">„No, pamatovala; nějaký bochníček chleba, lžíci soli, nějaký krejcar. A&nbsp;ostatním chudým,“ Mariánek se&nbsp;zazubil, „kapucínům a&nbsp;pavlánům po&nbsp;sedmi vědrech vína in&nbsp;natura, aby se&nbsp;za&nbsp;ni&nbsp;modlili.“</span></p>
        <p class="chunk" data-nb-ref-number="27" id="chunk27" data-nb-words="19" data-nb-chars="99"><span class="idea" data-nb-ref-number="27" id="idea27" data-nb-words="19" data-nb-chars="99">„A, a, Mariánku, co&nbsp;vy, jak vy&nbsp;s&nbsp;poslední vůlí?“ ptal se&nbsp;Fileček a&nbsp;přimhouřil levé oko usmívaje se.</span></p>
        <p class="chunk" data-nb-ref-number="28" id="chunk28" data-nb-words="4" data-nb-chars="21"><span class="idea" data-nb-ref-number="28" id="idea28" data-nb-words="4" data-nb-chars="21">„Tu už&nbsp;mám napsanou.“</span></p>
        <p class="chunk" data-nb-ref-number="29" id="chunk29" data-nb-words="19" data-nb-chars="93"><span class="idea" data-nb-ref-number="29" id="idea29" data-nb-words="19" data-nb-chars="93">„A&nbsp;pamatoval jste na&nbsp;nás tady u&nbsp;stolu?“ žertoval Fileček. „Na celý stůl ne, ale na&nbsp;vás, to&nbsp;–“</span></p>
        <p class="chunk" data-nb-ref-number="30" id="chunk30" data-nb-words="111" data-nb-chars="713"><span class="idea" data-nb-ref-number="30" id="idea30" data-nb-words="111" data-nb-chars="713">„Mlčte, mlčte, nechci nic vědět,“ Fileček mával před se&nbsp;dlaněmi, vzpomenuv si, jak se&nbsp;mu&nbsp;tenkrát vyplatila všetečná otázka stran posmrtného zápisu. Než ostatní, hlavně Sameček, nutili Mariánka, ať&nbsp;jen poví. I&nbsp;vyhověl a&nbsp;oznámil, co&nbsp;odkázal Filečkovi, jistě to&nbsp;nejkrásnější, že&nbsp;napsal ten odkaz, ačkoliv Fileček jemu a&nbsp;tadyhle Samečkovi za&nbsp;živobytí mnoho mrzutostí působil, a&nbsp;tudíž žádnou příčinu on, Florián Mariánek, že&nbsp;neměl, aby na&nbsp;něj pamatoval, nic však méně že&nbsp;dobrovolně, z&nbsp;vnuknutí božího, od&nbsp;žádného nejsouc k&nbsp;tomu přinucený, anobrž z&nbsp;pouhé lásky že&nbsp;kšaftuje, poslední vůlí vysvětluje, zřizuje a&nbsp;odkazuje Ignáci Filečkovi, komorníku desk zemských, cestu za&nbsp;sebou a&nbsp;ten byt, který sobě na&nbsp;věčnosti vinšuje.</span></p>
        <p class="chunk" data-nb-ref-number="31" id="chunk31" data-nb-words="47" data-nb-chars="282"><span class="idea" data-nb-ref-number="31" id="idea31" data-nb-words="47" data-nb-chars="282">Nad tímto posledním pořízením veselost kolem stolu i&nbsp;v&nbsp;sousedství. Jen Ignác Fileček se&nbsp;chtěl durdit; ale nemohl, neboť Mariánek nepohladil ho&nbsp;tak ostře tak jako tenkrát, když mu&nbsp;pověděl, co&nbsp;by&nbsp;o&nbsp;něm, o&nbsp;mrtvém, napsal. Teď mu&nbsp;odkázal to&nbsp;nejkrásnější, kvartýr v&nbsp;nebeském království&nbsp;–</span></p>
        <p class="chunk" data-nb-ref-number="32" id="chunk32" data-nb-words="21" data-nb-chars="132"><span class="idea" data-nb-ref-number="32" id="idea32" data-nb-words="21" data-nb-chars="132">„Ale abyste se&nbsp;na&nbsp;tu&nbsp;cestu ještě hned nevydali,“ přál vesele Sameček; přiťukl Filečkovi a&nbsp;Mariánkovi a&nbsp;všechen stůl pozvedl džbánky.</span></p>
        <p class="chunk" data-nb-ref-number="33" id="chunk33" data-nb-words="121" data-nb-chars="743"><span class="idea" data-nb-ref-number="33" id="idea33" data-nb-words="121" data-nb-chars="743">Helenka se&nbsp;nemohla neděle dočkat. Tomáš přišel záhy odpoledne. Jen vkročili do&nbsp;komůrky, už&nbsp;se&nbsp;ptala po&nbsp;knížce. Ohlédl se&nbsp;opatrně a&nbsp;pak ji&nbsp;vytáhl zpod kamizoly. Helenka dychtivě po&nbsp;ní&nbsp;sáhla a&nbsp;dychtivě ji&nbsp;prohlížela. Dychtivě a&nbsp;pak s&nbsp;pohnutím. Zrovna podobnou měli, modlitby, při nich krátký katechismus, ten obrázek na&nbsp;konci rejstříku, věneček a&nbsp;v&nbsp;něm srdce s&nbsp;mečem a&nbsp;růžemi a&nbsp;podruhé ten obrázek po&nbsp;katechismu, a&nbsp;za katechismem četla „Zpěvové duchovní“. Zatrnulo v&nbsp;jejím nitru. Ovzduší rodné světnice v&nbsp;myslivně ji&nbsp;náhle obklopilo a&nbsp;jako zavonělo, před oči jí&nbsp;vyvstaly večery, kdy při zavřených dveřích a&nbsp;okenicích čítali na&nbsp;Skalce, otec, někdy ona, jak poslouchali vážný hlas otcův, jak i&nbsp;zazpívali. Dojata, mlčky hleděla do&nbsp;Klejchovy knížky.</span></p>
        <p class="chunk" data-nb-ref-number="34" id="chunk34" data-nb-words="33" data-nb-chars="166"><span class="idea" data-nb-ref-number="34" id="idea34" data-nb-words="33" data-nb-chars="166">„Ten muž se&nbsp;už&nbsp;neukázal,“ vyrušil ji&nbsp;Tomáš. „Myslil jsem, že&nbsp;třeba přijde. Ale snad nemohl, snad tam u&nbsp;vinice byl, ale nedostal se&nbsp;ke&nbsp;mně. A&nbsp;Kiš tu&nbsp;také nebyl. Viď&nbsp;–“</span></p>
        <p class="chunk" data-nb-ref-number="35" id="chunk35" data-nb-words="2" data-nb-chars="16"><span class="idea" data-nb-ref-number="35" id="idea35" data-nb-words="2" data-nb-chars="16">„Nebyl, Tomáši,“</span></p>
        <p class="chunk" data-nb-ref-number="36" id="chunk36" data-nb-words="11" data-nb-chars="49"><span class="idea" data-nb-ref-number="36" id="idea36" data-nb-words="11" data-nb-chars="49">„To se&nbsp;divím, a&nbsp;co ty, Helenko, co&nbsp;ten jezovit&nbsp;–“</span></p>
        <p class="chunk" data-nb-ref-number="37" id="chunk37" data-nb-words="11" data-nb-chars="62"><span class="idea" data-nb-ref-number="37" id="idea37" data-nb-words="11" data-nb-chars="62">„Byl tu&nbsp;včera a&nbsp;hned mně hlásil, že&nbsp;zase začneme katechismus.“</span></p>
        <p class="chunk" data-nb-ref-number="38" id="chunk38" data-nb-words="19" data-nb-chars="122"><span class="idea" data-nb-ref-number="38" id="idea38" data-nb-words="19" data-nb-chars="122">„Já bych mu&nbsp;dal katechismus!“ Pojednou blýsklo Tomášovi v&nbsp;očích úsměškem. „Kdyby tak věděl!“ A&nbsp;ukázal na&nbsp;Klejchovu knížku.</span></p>
        <p class="chunk" data-nb-ref-number="39" id="chunk39" data-nb-words="29" data-nb-chars="182"><span class="idea" data-nb-ref-number="39" id="idea39" data-nb-words="29" data-nb-chars="182">„Pojď, Tomáši, pomodlíme se.“ Vzala kabátek se&nbsp;hřebíku a&nbsp;šátek a&nbsp;hodila vše na&nbsp;stůl, aby, kdyby někdo náhle vešel, mohla „špalíček“ ihned nenápadně ukrýt, neboť nesměli zavřít dveře.</span></p>
        <p class="chunk" data-nb-ref-number="40" id="chunk40" data-nb-words="12" data-nb-chars="69"><span class="idea" data-nb-ref-number="40" id="idea40" data-nb-words="12" data-nb-chars="69">Když pak Tomáš byl na&nbsp;odchodu, vzpomněl, že&nbsp;tenhle čtvrtek je&nbsp;svátek.</span></p>
        <p class="chunk" data-nb-ref-number="41" id="chunk41" data-nb-words="23" data-nb-chars="141"><span class="idea" data-nb-ref-number="41" id="idea41" data-nb-words="23" data-nb-chars="141">„A&nbsp;slavný,“ dodal s&nbsp;úsměškem, „toho Jana Nepomuckého. Ještě jim ho&nbsp;římský papež neprohlásil za&nbsp;svatého, a&nbsp;už jináč neřeknou nežli svatý Jan.“</span></p>
        <p class="chunk" data-nb-ref-number="42" id="chunk42" data-nb-words="9" data-nb-chars="54"><span class="idea" data-nb-ref-number="42" id="idea42" data-nb-words="9" data-nb-chars="54">„A&nbsp;já ho&nbsp;musím taky světit,“ dodala zasmušile Helenka.</span></p>
        <p class="chunk" data-nb-ref-number="43" id="chunk43" data-nb-words="3" data-nb-chars="10"><span class="idea" data-nb-ref-number="43" id="idea43" data-nb-words="3" data-nb-chars="10">„Ty! Co&nbsp;–“</span></p>
        <p class="chunk" data-nb-ref-number="44" id="chunk44" data-nb-words="23" data-nb-chars="127"><span class="idea" data-nb-ref-number="44" id="idea44" data-nb-words="23" data-nb-chars="127">„Povídala stará paní, že&nbsp;půjdu ve&nbsp;středu před tím svátkem odpoledne na&nbsp;pobožnost u&nbsp;mostu, to&nbsp;že&nbsp;něco uvidím, to&nbsp;že&nbsp;bude sláva.“</span></p>
        <p class="chunk" data-nb-ref-number="45" id="chunk45" data-nb-words="1" data-nb-chars="9"><span class="idea" data-nb-ref-number="45" id="idea45" data-nb-words="1" data-nb-chars="9">„Půjdeš?“</span></p>
        <p class="chunk" data-nb-ref-number="46" id="chunk46" data-nb-words="1" data-nb-chars="8"><span class="idea" data-nb-ref-number="46" id="idea46" data-nb-words="1" data-nb-chars="8">„Musím.“</span></p>
        <p class="chunk" data-nb-ref-number="47" id="chunk47" data-nb-words="1" data-nb-chars="7"><span class="idea" data-nb-ref-number="47" id="idea47" data-nb-words="1" data-nb-chars="7">„Sama?“</span></p>
        <p class="chunk" data-nb-ref-number="48" id="chunk48" data-nb-words="14" data-nb-chars="79"><span class="idea" data-nb-ref-number="48" id="idea48" data-nb-words="14" data-nb-chars="79">„Paní povídala, že&nbsp;se&nbsp;Šantrůčkovou, to&nbsp;je&nbsp;taky poddaná naší paní. Ty&nbsp;přijdeš&nbsp;–“</span></p>
        <p class="chunk" data-nb-ref-number="49" id="chunk49" data-nb-words="28" data-nb-chars="152"><span class="idea" data-nb-ref-number="49" id="idea49" data-nb-words="28" data-nb-chars="152">„Až v&nbsp;neděli.“ Schovával knížku pod kamizolu. „Už mne tak nehlídají, dnes jsem tu&nbsp;sám; myslí si, že&nbsp;se&nbsp;mně tu&nbsp;líbí,“ usmál se, „že nepomýšlím na&nbsp;outěk.“</span></p>
        <p class="chunk" data-nb-ref-number="50" id="chunk50" data-nb-words="2" data-nb-chars="11"><span class="idea" data-nb-ref-number="50" id="idea50" data-nb-words="2" data-nb-chars="11">„A&nbsp;myslíš?“</span></p>
        <p class="chunk" data-nb-ref-number="51" id="chunk51" data-nb-words="5" data-nb-chars="27"><span class="idea" data-nb-ref-number="51" id="idea51" data-nb-words="5" data-nb-chars="27">„Jen co&nbsp;o&nbsp;pantátovi zvíme.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_046.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>