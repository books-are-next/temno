<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IV">
    <meta name="apple-mobile-web-app-capable" content="yes">
    <title>IV</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="5">
    <link rel="prev" href="./temno_009.html">
    <link rel="next" href="./temno_011.html">
    <link rel="self" href="temno_010.html">
    <meta name="identifier" content="jirasek-temno-614fd44">
    <meta name="role" content="chapter">
  </head>
  <body data-nb-words="1416" data-nb-chars="8357" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">IV</span></h1>
        <p class="chunk" data-nb-ref-number="2" id="chunk2" data-nb-words="117" data-nb-chars="785"><span class="idea" data-nb-ref-number="2" id="idea2" data-nb-words="117" data-nb-chars="785">Lustr v&nbsp;jídelně nerozsvícen; čtyři svíčky ve&nbsp;dvou svícnech hořely na&nbsp;velkém stole bělostně pokrytém, na&nbsp;němž mdle pobleskovaly cínové mísy a&nbsp;talíře. Pan Lhotský a&nbsp;slečna Polexina seděli v&nbsp;starých křeslech kolmých lenochů, modrým suknem potažených. Na&nbsp;velké dubové kredenci, plné cínového a&nbsp;majolikového nádobí, u&nbsp;níž stála Helenka myslivcova, hořely dvě svíčky. Tu&nbsp;jasno; v&nbsp;pozadí kolem velkých zelených kamen s&nbsp;krancly<a href="#footnote-30240-7">7</a> příšeří. Rovněž na&nbsp;obrazy nad dubovým táflováním nepadalo plné světlo, na&nbsp;několik krajin na&nbsp;plátně se&nbsp;zčernalým, hustým stromovím a&nbsp;na jeden „landšaft marinářský“, z&nbsp;něhož nejjasněji vyrážely zežloutlé, někdy bělostné plachty korábu v&nbsp;bouři. Na&nbsp;stěně proti dveřím visel samojediný obraz, na&nbsp;plátně malovaný kontrfekt nebožtíka císaře Leopolda I. v&nbsp;alonžové paruce.</span></p>
        <p class="chunk" data-nb-ref-number="3" id="chunk3" data-nb-words="43" data-nb-chars="251"><span class="idea" data-nb-ref-number="3" id="idea3" data-nb-words="43" data-nb-chars="251">V&nbsp;celé komnatě, v&nbsp;jejím nábytku, v&nbsp;obrazech, ve&nbsp;všem ještě sedmnácté století; a&nbsp;ti dva, starý zeman a&nbsp;stará slečna Mladotovna, také ještě z&nbsp;něho. Hodili se&nbsp;do&nbsp;té&nbsp;komnaty nezcela svým oblekem, zcela však většinou svých let, svým vychováním a&nbsp;smýšlením.</span></p>
        <p class="chunk" data-nb-ref-number="4" id="chunk4" data-nb-words="122" data-nb-chars="734"><span class="idea" data-nb-ref-number="4" id="idea4" data-nb-words="122" data-nb-chars="734">Panu Lhotskému po&nbsp;cestě chutnalo, ale také chutě vypravoval o&nbsp;své cestě, o&nbsp;Praze. Rozumí se, že&nbsp;především o&nbsp;korunovaci a&nbsp;přitom o&nbsp;hloupém titulárním kalendáři, jak on, Lhotský ze&nbsp;Ptení, byl o&nbsp;holdování stavů a&nbsp;jak políbil Jeho Majestátnosti ruku. A&nbsp;dál vypravoval, jak si&nbsp;to&nbsp;cestou urovnal na&nbsp;první hovor; nedodržel však ve&nbsp;všem, neboť připlítaly se&nbsp;mu&nbsp;novinky, o&nbsp;kterých nemohl pomlčet. Tak omlouvaje, že&nbsp;se&nbsp;nedostal ani do&nbsp;štiftu šlechtičen, ani do&nbsp;kláštera voršilek, vytasil se&nbsp;hned, že&nbsp;zato navštívil bratrance slečnina, že&nbsp;on, bratranec, Ferdinand Antonín (byl pán na&nbsp;Ostředku a&nbsp;Souticích), kupuje v&nbsp;Praze dům, veliký dům, že&nbsp;ho&nbsp;jistě koupí, nemá-li ho&nbsp;již, veliký dům se&nbsp;zahradou na&nbsp;Dobytčím trhu, ale jaký dům, dost prokřičený.</span></p>
        <p class="chunk" data-nb-ref-number="5" id="chunk5" data-nb-words="67" data-nb-chars="380"><span class="idea" data-nb-ref-number="5" id="idea5" data-nb-words="67" data-nb-chars="380">„Ano, prokřičený,“ opakoval, když slečna s&nbsp;úžasem k&nbsp;němu vzhlédla. „Mnoho se&nbsp;o&nbsp;něm povídá, čertův dům, straší tam, jistě prý straší. Před dávnými časy tam ostával veliký čarodějník, doktor Faust, ten se&nbsp;čertu zapsal; však ho&nbsp;pak čert také odnesl a&nbsp;zrovna z&nbsp;toho domu na&nbsp;Dobytčím trhu, stropem s&nbsp;ním vyrazil. Díra v&nbsp;tom stropu ostala, jistě ostala, a&nbsp;slyšel jsem, že&nbsp;tam je&nbsp;dosud.“</span></p>
        <p class="chunk" data-nb-ref-number="6" id="chunk6" data-nb-words="7" data-nb-chars="39"><span class="idea" data-nb-ref-number="6" id="idea6" data-nb-words="7" data-nb-chars="39">„A&nbsp;straší tam?“ ptala se&nbsp;slečna tišeji.</span></p>
        <p class="chunk" data-nb-ref-number="7" id="chunk7" data-nb-words="10" data-nb-chars="68"><span class="idea" data-nb-ref-number="7" id="idea7" data-nb-words="10" data-nb-chars="68">„Jak by&nbsp;nestrašilo, straší. Proto tam žádný nemohl dlouho vy­držet.“</span></p>
        <p class="chunk" data-nb-ref-number="8" id="chunk8" data-nb-words="5" data-nb-chars="21"><span class="idea" data-nb-ref-number="8" id="idea8" data-nb-words="5" data-nb-chars="21">„A&nbsp;že by&nbsp;Ferdinand&nbsp;–“</span></p>
        <p class="chunk" data-nb-ref-number="9" id="chunk9" data-nb-words="57" data-nb-chars="315"><span class="idea" data-nb-ref-number="9" id="idea9" data-nb-words="57" data-nb-chars="315">„Všechen zapálený. Půjde tam, nadmíru se&nbsp;mu&nbsp;líbí, a&nbsp;pak, odpusť pánbůh, on&nbsp;prý také tak trochu alchymikus a&nbsp;těm čertovinám se&nbsp;jen směje. A&nbsp;ještě si&nbsp;mne zve, abych jej tam navštívil, že&nbsp;mně dá&nbsp;zřídit krásný pokoj. Pěkně děkuji, snad ten toho čarodějníka. No, nejsem zajíc, ale na&nbsp;tu&nbsp;noc tam bych se&nbsp;zrovna netěšil.“–</span></p>
        <p class="chunk" data-nb-ref-number="10" id="chunk10" data-nb-words="221" data-nb-chars="1217"><span class="idea" data-nb-ref-number="10" id="idea10" data-nb-words="221" data-nb-chars="1217">Z&nbsp;Faustova domu zase na&nbsp;Hrad, k&nbsp;sv. Vítu, ke&nbsp;korunovaci. Slečna poslouchala všecka zaujata, napjatě. Větru a&nbsp;stromů, jež pod okny ve&nbsp;svahu ze&nbsp;tmy chvílemi hlučněji zašuměly, jako by&nbsp;neslyšela, a&nbsp;na Helenku zapomněla. Ta&nbsp;čekala u&nbsp;kredence na&nbsp;rozkazy a&nbsp;na to, až&nbsp;bude třeba talíře vyměnit, do&nbsp;sklenic nalít. Stála tiše jako myška a&nbsp;poslouchala jako zapomenutá, o&nbsp;Praze, o&nbsp;které teď poslední čas i&nbsp;ve dvoře často hovořili, o&nbsp;které už&nbsp;předtím leccos zvěděla, jak je&nbsp;tam krásně, co&nbsp;divných věcí a&nbsp;paláců a&nbsp;panstva. Teď starý urozený pán ještě o&nbsp;císaři, o&nbsp;císařovně a&nbsp;jejich dvou malých princeznách, ty&nbsp;že&nbsp;vzali z&nbsp;Vídně s&nbsp;sebou, o&nbsp;slavných průvodech, jak víno teklo z&nbsp;kašny a&nbsp;jak peníze lidem rozhazovali, o&nbsp;dámách, jež slečně jménem jmenoval, o&nbsp;hraběnkách, kněžnách, o&nbsp;lucernách a&nbsp;světlech po&nbsp;ulicích, o&nbsp;Kamenném mostě, o&nbsp;divadle schválně vystavěném, tam že&nbsp;hrálo sta muzikantů, ale to&nbsp;bylo dřív, nežli on&nbsp;přijel, sta muzikantů hrálo, sta zpěváků zpívalo, z&nbsp;Prahy i&nbsp;z&nbsp;ciziny, z&nbsp;Vídně, až&nbsp;i&nbsp;z&nbsp;Itálie, a&nbsp;že při té&nbsp;opeře se&nbsp;i&nbsp;střílelo, jak Porsenna král obléhal Řím, z&nbsp;pušek i&nbsp;z&nbsp;kanónů se&nbsp;střílelo, až&nbsp;si&nbsp;lidé prý uši zacpávali. On&nbsp;že&nbsp;to&nbsp;neslyšel, ale u&nbsp;sv. Víta, to&nbsp;že&nbsp;byla také muzika a&nbsp;zpěv, a&nbsp;v&nbsp;pražských kostelích vůbec.</span></p>
        <p class="chunk" data-nb-ref-number="11" id="chunk11" data-nb-words="148" data-nb-chars="852"><span class="idea" data-nb-ref-number="11" id="idea11" data-nb-words="148" data-nb-chars="852">Toho se&nbsp;chytla slečna, aby si&nbsp;také mohla na&nbsp;Prahu nahlas vzpomenout, na&nbsp;jeden z&nbsp;jejích kostelů. Hned přisvědčila, ano, tak že&nbsp;je, to&nbsp;že&nbsp;také pamatuje, když meškala zamlada nějaký čas v&nbsp;Praze. A&nbsp;Loreta! Ach Loreta! Rozhovořila se&nbsp;o&nbsp;ní, jako by&nbsp;se&nbsp;z&nbsp;ní právě vrátila, jak tam je&nbsp;krásně, a&nbsp;tenkrát na&nbsp;jaře to&nbsp;teprve, když stromy kvetly kolem po&nbsp;zahradách. Jarního času bylo, pozdě odpoledne, když s&nbsp;nebožkou paní tetou Vostrovcovou tam vešly. To&nbsp;však nevyslovila, co&nbsp;se&nbsp;jí&nbsp;v&nbsp;ten okamžik živě zjevilo, že&nbsp;s&nbsp;nimi tam vkročil mladý kavalír, pan Vilím Kunáš z&nbsp;Machovic, který předtím s&nbsp;náležitou uctivostí ji&nbsp;poprosil, aby jej za&nbsp;služebníka přijala, a&nbsp;který jí&nbsp;celý ten čas, co&nbsp;v&nbsp;Praze prodlévala, náležitě rytířsky sloužil a&nbsp;při paní tetě Vostrovcové a&nbsp;při jich milostech pánech přátelích ve&nbsp;vší náležitosti vyhledával, aby se&nbsp;mu&nbsp;k&nbsp;stavu manželskému dostala.</span></p>
        <p class="chunk" data-nb-ref-number="12" id="chunk12" data-nb-words="97" data-nb-chars="558"><span class="idea" data-nb-ref-number="12" id="idea12" data-nb-words="97" data-nb-chars="558">Vzpomínkou stržena vypravovala Lhotskému, jak se&nbsp;tenkráte v&nbsp;ambitech v&nbsp;Loretě už&nbsp;přitmívalo, když vycházeli. Tu&nbsp;nedořekla, že&nbsp;pan Vilím šel s&nbsp;nimi, že&nbsp;se&nbsp;podívali na&nbsp;místo, kdež se&nbsp;kněžna Drahomíra propadla do&nbsp;země, že&nbsp;je&nbsp;doprovázel a&nbsp;že se&nbsp;s&nbsp;ním dívali na&nbsp;Prahu z&nbsp;Hradu, jak to&nbsp;vše bylo krásné, zahrady dole, město, ostrovy, řeka, kostely a&nbsp;věže. Přeletělo jí&nbsp;to&nbsp;myslí jako vidění v&nbsp;podvečerním světle májovém, v&nbsp;květech a&nbsp;vůni. Jen přání vyslovila, Loretu že&nbsp;by&nbsp;ráda ještě jednou uviděla. „A&nbsp;teď tam mají zvonky,“ dodala, „ty hrají písničku k&nbsp;Panně Marii.“</span></p>
        <p class="chunk" data-nb-ref-number="13" id="chunk13" data-nb-words="62" data-nb-chars="362"><span class="idea" data-nb-ref-number="13" id="idea13" data-nb-words="62" data-nb-chars="362">„A&nbsp;proti Loretě Černínský palác. To&nbsp;je!“ Jak přitom pan Lhotský zašermoval rukou, shodil nůž se&nbsp;stolu. Helenka se&nbsp;vytrhla, přiskočila, zvedla nůž a&nbsp;odnesla jej na&nbsp;kredenc. Teď teprve si&nbsp;slečna všimla děvčete a&nbsp;vzpomněla na&nbsp;hodiny, ať&nbsp;si&nbsp;jde Helenka domů, že&nbsp;už&nbsp;jí&nbsp;nebude třeba, Kačka že&nbsp;sklidí. Helenka políbila jí&nbsp;ruku, políbila ruku i&nbsp;starému pánovi a&nbsp;zmizela.</span></p>
        <p class="chunk" data-nb-ref-number="14" id="chunk14" data-nb-words="75" data-nb-chars="437"><span class="idea" data-nb-ref-number="14" id="idea14" data-nb-words="75" data-nb-chars="437">Na&nbsp;síni u&nbsp;kuchyně sáhla vespod otevřené police, kam si&nbsp;uložila obrázek z&nbsp;Prahy. Ani se&nbsp;na&nbsp;něj nepodívala, pentličky však z&nbsp;kapsy vytáhla; kradí je&nbsp;obrátila proti světlu a&nbsp;chvatně je&nbsp;zase zastrčila. Nahnula se&nbsp;do&nbsp;kuchyně, zavolala „dobrou noc“ a&nbsp;již byla ve&nbsp;dveřích. Jako srna se&nbsp;mihla pod tmavým přístřeškem, po&nbsp;schodech dolů, kmitla se&nbsp;temným nádvořím kolem hučících lip a&nbsp;vtom už&nbsp;vyběhla do&nbsp;schodů ke&nbsp;dveřím myslivny, na&nbsp;něž zatloukla.</span></p>
        <p class="chunk" data-nb-ref-number="15" id="chunk15" data-nb-words="22" data-nb-chars="124"><span class="idea" data-nb-ref-number="15" id="idea15" data-nb-words="22" data-nb-chars="124">V&nbsp;panské jídelně pak už&nbsp;dlouho neseděli. Lhotský byl by&nbsp;ještě vypravoval, slečna však pamatovala, že&nbsp;po&nbsp;dva dny byl v&nbsp;sedle.</span></p>
        <p class="chunk" data-nb-ref-number="16" id="chunk16" data-nb-words="45" data-nb-chars="245"><span class="idea" data-nb-ref-number="16" id="idea16" data-nb-words="45" data-nb-chars="245">„O&nbsp;to unavení není,“ bránil se, „ale kdybych i&nbsp;do rána vypravoval, nebyl by&nbsp;ještě konec. Tak až&nbsp;zejtra dál a&nbsp;pozejtří a&nbsp;tak dál. Milá Polexino,“ dodal žertovně, „těch novin mám na&nbsp;celý podzimek, věru na&nbsp;celý podzimek a&nbsp;ještě něco zbude na&nbsp;zimu.“</span></p>
        <p class="chunk" data-nb-ref-number="17" id="chunk17" data-nb-words="58" data-nb-chars="357"><span class="idea" data-nb-ref-number="17" id="idea17" data-nb-words="58" data-nb-chars="357">Když slečna vešla do&nbsp;svého pokoje, vzala v&nbsp;zamyšlení láhev s&nbsp;arnikou, pozdvihla ji&nbsp;proti světlu, prohlížela projasněnou tekutinu jantarové barvy, ale zamyšleně ji&nbsp;dala zase na&nbsp;okno, postála u&nbsp;něho, pohleděla do&nbsp;noci, na&nbsp;černé stromy dole ve&nbsp;svahu; pořád ještě byla v&nbsp;Loretě, v&nbsp;přítmí jejích ambitů, a&nbsp;zase nad Prahou ozářenou posledním světlem májového dne.</span></p>
        <p class="chunk" data-nb-ref-number="18" id="chunk18" data-nb-words="78" data-nb-chars="465"><span class="idea" data-nb-ref-number="18" id="idea18" data-nb-words="78" data-nb-chars="465">Tenkráte po&nbsp;tom večeru psal jí&nbsp;mladý Vilím Kunáš z&nbsp;Machovic. To&nbsp;psaní, jež pak tak často si&nbsp;četla, zachovala sobě i&nbsp;v&nbsp;paměti, doslova, zvláště místo: „To mne hrubě souží, že&nbsp;Vám, nejmilejší panno, panno slečno Polexino, nemohu každé hodiny jako své pěkné bohyni s&nbsp;poníženou reverencí sloužiti. Ale tomu se&nbsp;těším, že&nbsp;až&nbsp;ta&nbsp;šťastná chvíle přijde, Vaše bílé ruce políbím a&nbsp;Vám, nejmilejší panno, panno slečno Polexino, sloužiti moci budu. Vinšuju Vám kontent<a href="#footnote-30240-8">8</a> srdce&nbsp;–“</span></p>
        <p class="chunk" data-nb-ref-number="19" id="chunk19" data-nb-words="80" data-nb-chars="545"><span class="idea" data-nb-ref-number="19" id="idea19" data-nb-words="80" data-nb-chars="545">Nepolíbil. Baron Schirnding se&nbsp;v&nbsp;rozjařené společnosti kavalírů pošklíbl jeho znaku, jeho klenotu erbovému, že&nbsp;tam má&nbsp;„ein hussitisches Männlein“, husitského mužíčka, a&nbsp;připíchl ještě něco o&nbsp;husitském rodu, jako by&nbsp;pochyboval o&nbsp;jeho, páně Vilímově, a&nbsp;všech Kunášů katolické pravověrnosti. A&nbsp;to bylo smrtelnou urážkou potom­ku starožitné rodiny někdy horlivě husitské, jehož předkové, Smil a&nbsp;Kunáš, byli hejtmany táborskými a&nbsp;přáteli Žižkovými a&nbsp;z&nbsp;jehož pozdějších předků tři po&nbsp;bělohorské bitvě pro odboj přísně pokutováni. Pro tu&nbsp;urážku souboj.</span></p>
        <p class="chunk" data-nb-ref-number="20" id="chunk20" data-nb-words="34" data-nb-chars="204"><span class="idea" data-nb-ref-number="20" id="idea20" data-nb-words="34" data-nb-chars="204">Pan Vilím v&nbsp;něm padl. Slečně Polexině bílých rukou již nepolíbil. A&nbsp;kontent srdce&nbsp;– Tenkrát byla zoufalá bolest. Teď už&nbsp;kontent, němý kontent vyhaslého srdce, bezradostný klid, jejž dala léta i&nbsp;zbožnost&nbsp;–</span></p>
        <p class="chunk" data-nb-ref-number="21" id="chunk21" data-nb-words="57" data-nb-chars="344"><span class="idea" data-nb-ref-number="21" id="idea21" data-nb-words="57" data-nb-chars="344">Slečna odstoupila od&nbsp;okna, prohlédla si&nbsp;ještě jednou, dosud v&nbsp;zamyšlení, brokát na&nbsp;šatičky Panně Marii, pak rozsvítila dolejší dvě svíčky s&nbsp;bělostnými stuhami, klekla před oltářík a&nbsp;modlila se&nbsp;jako každý večer za&nbsp;rodiče, za&nbsp;paní mateř obzvláště, za&nbsp;sourozence, za&nbsp;příbuzné, za&nbsp;duše v&nbsp;očistci a&nbsp;za něj, za&nbsp;pana Vilíma. Dnes přidala tři otčenáše.</span></p>
        <p class="chunk" data-nb-ref-number="22" id="chunk22" data-nb-words="4" data-nb-chars="19"><span class="idea" data-nb-ref-number="22" id="idea22" data-nb-words="4" data-nb-chars="19"><a href="#footnote-30240-7-backlink">7</a> Římsa. Pozn. red.</span></p>
        <p class="chunk" data-nb-ref-number="23" id="chunk23" data-nb-words="6" data-nb-chars="33"><span class="idea" data-nb-ref-number="23" id="idea23" data-nb-words="6" data-nb-chars="33"><a href="#footnote-30240-8-backlink">8</a> Spokojenost (z fr.). Pozn. red.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>