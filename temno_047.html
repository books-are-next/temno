<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XLI">
    <meta name="apple-mobile-web-app-capable" content="yes">
    <title>XLI</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="42">
    <link rel="prev" href="./temno_046.html">
    <link rel="next" href="./temno_048.html">
    <link rel="self" href="temno_047.html">
    <meta name="identifier" content="jirasek-temno-5a48bf3">
    <meta name="role" content="chapter">
  </head>
  <body data-nb-words="3033" data-nb-chars="17577" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_046.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XLI</span></h1>
        <p class="chunk" data-nb-ref-number="2" id="chunk2" data-nb-words="95" data-nb-chars="535"><span class="idea" data-nb-ref-number="2" id="idea2" data-nb-words="95" data-nb-chars="535">Tomáš pospíchal příští neděle k&nbsp;Helence ještě víc nežli jindá; bylť žádostiv, aby uslyšel, jak bylo o&nbsp;té svatojánské slavnosti, na&nbsp;kterou musila. Nadál se, že&nbsp;sestra bude nechutě o&nbsp;ní vypravovat; než nebylo tak docela. Vycítil, že&nbsp;se&nbsp;jí&nbsp;ta&nbsp;podívaná líbila i&nbsp;muzika a&nbsp;zpěv; ale také on&nbsp;napjatěji naslouchal, když vypravovala o&nbsp;sólu lesních rohů, a&nbsp;jak také mladý pán si&nbsp;na&nbsp;něj vzpomněl a&nbsp;jak jí&nbsp;ukázal cestu. Nakonec však řekl zasmušile, kdyby jí&nbsp;raději na&nbsp;ty&nbsp;kejkle nevodili, a&nbsp;vzpomněl starostně na&nbsp;domov, na&nbsp;otce, a&nbsp;cože Kiš nejede&nbsp;–</span></p>
        <p class="chunk" data-nb-ref-number="3" id="chunk3" data-nb-words="166" data-nb-chars="918"><span class="idea" data-nb-ref-number="3" id="idea3" data-nb-words="166" data-nb-chars="918">Přijel s&nbsp;neděle a&nbsp;zase vyhledal Helenku. Sběhla v&nbsp;prudkém chvatu se&nbsp;schodů, když jí&nbsp;děvečka oznámila, že&nbsp;dole stojí nějaký žid a&nbsp;ptá se&nbsp;po&nbsp;ní. Lazar Kiš čekal u&nbsp;vrat. Přinesl pozdravení z&nbsp;Mezřiče, od&nbsp;babičky, od&nbsp;strýce, a&nbsp;také určitou zprávu o&nbsp;Machovcovi. Vypravoval, že&nbsp;v&nbsp;Mezřiči u&nbsp;strýce Klance se&nbsp;zastavil nějaký bratr, nějaký prý hodinář, a&nbsp;ten oznámil, že&nbsp;se&nbsp;Machovec na&nbsp;útěku schovával také u&nbsp;toho myslivce na&nbsp;Jičínsku a&nbsp;také u&nbsp;jiných bratří, a&nbsp;dlouho se&nbsp;prý skrýval, protože jej všude stíhali a&nbsp;bylo nebezpečno přejíti hranice. Teprve na&nbsp;podzim že&nbsp;dorazil šťastně do&nbsp;Žitavy, ale tam že&nbsp;se&nbsp;mu&nbsp;zpočátku zle dařilo, zvláště v&nbsp;zimě, protože si&nbsp;nemohl opatřit žádné živnosti, až&nbsp;pak k&nbsp;jaru dostal místo zahradníka u&nbsp;jednoho pána, že&nbsp;je&nbsp;zdráv, ale že&nbsp;pořád vzpomíná na&nbsp;ně, na&nbsp;děti, kdyby mohly z&nbsp;toho zajetí, že&nbsp;pro ně&nbsp;přijde a&nbsp;je vyvede, ale kdyby snad nemohl, aby byly přichystány, až&nbsp;by&nbsp;pro ně&nbsp;vzkázal nebo poslal.</span></p>
        <p class="chunk" data-nb-ref-number="4" id="chunk4" data-nb-words="53" data-nb-chars="289"><span class="idea" data-nb-ref-number="4" id="idea4" data-nb-words="53" data-nb-chars="289">Nejradostněji bylo Helence z&nbsp;té noviny, že&nbsp;měla jistotu o&nbsp;svém otci, že&nbsp;se&nbsp;zachránil a&nbsp;je v&nbsp;bezpečnosti. To&nbsp;však, že&nbsp;pro ně&nbsp;přijde, dotklo se&nbsp;jí&nbsp;temným znepokojením. Zalekla se&nbsp;na&nbsp;okamžik, aniž si&nbsp;hned uvědomila proč. Ale hned se&nbsp;zase těšila, jak se&nbsp;Tomáš zaraduje, až&nbsp;mu&nbsp;poví o&nbsp;pantátovi.</span></p>
        <p class="chunk" data-nb-ref-number="5" id="chunk5" data-nb-words="130" data-nb-chars="795"><span class="idea" data-nb-ref-number="5" id="idea5" data-nb-words="130" data-nb-chars="795">Zanedlouho musila zase na&nbsp;slavnost, na&nbsp;Boží tělo, nejprve nahoru na&nbsp;Hrad, k&nbsp;sv. Vítu, a&nbsp;zase v&nbsp;průvodu Šantrůčkové. Znovu žasla; opět uzřela nový svět, slávu nevídanou, nádheru oltářů plných zlata, planoucích voskovic, obrazů a&nbsp;květin, nádheru skvělého průvodu, kněžských rouch, panstva, vojsko v&nbsp;parádě, kočáry zlacené s&nbsp;premovanými lokaji, hajduky, koně v&nbsp;drahých postrojích. Nevzpomněla si&nbsp;na&nbsp;babičku v&nbsp;tiché sedničce ani na&nbsp;noční schůzi bratrskou v&nbsp;černém háji dvěma třemi lucernami chudě osvětlenou. Oslněna na&nbsp;to&nbsp;hleděla a&nbsp;jako zmámena se&nbsp;vracela, nesouc dva posvěcené věnečky, jeden staré paní Lerchové, druhý sobě. Musila si&nbsp;jej nechat a&nbsp;zavěsit si&nbsp;jej ve&nbsp;své komůrce. A&nbsp;nebylo jí&nbsp;to&nbsp;protivno. Věneček z&nbsp;polního kvítí, jaké také u&nbsp;nich doma rostlo, ji&nbsp;těšil a&nbsp;vypadal tak pěkně na&nbsp;zdi.&nbsp;–</span></p>
        <p class="chunk" data-nb-ref-number="6" id="chunk6" data-nb-words="76" data-nb-chars="424"><span class="idea" data-nb-ref-number="6" id="idea6" data-nb-words="76" data-nb-chars="424">Pak procesí za&nbsp;procesím. Celý týden je&nbsp;Praha měla. Ještě toho svátku druhé na&nbsp;Dobytčím trhu v&nbsp;kostele Božího těla, nazejtří u&nbsp;Matky boží Sněžné, v&nbsp;sobotu odpoledne na&nbsp;Hradě v&nbsp;Loretě, v&nbsp;neděli v&nbsp;Tejně, odpoledne u&nbsp;sv. Jiljí a&nbsp;na Malé Straně u&nbsp;karmelitánů, v&nbsp;pondělí u&nbsp;sv. Tomáše, v&nbsp;úterý u&nbsp;Sv. Jindřicha, ve&nbsp;středu u&nbsp;jezovitů blíže Kamenného mostu, ve&nbsp;čtvrtek ráno na&nbsp;Strahově a&nbsp;poslední téhož dne odpoledne u&nbsp;páterů hybernů.</span></p>
        <p class="chunk" data-nb-ref-number="7" id="chunk7" data-nb-words="99" data-nb-chars="565"><span class="idea" data-nb-ref-number="7" id="idea7" data-nb-words="99" data-nb-chars="565">Helenka věděla již napřed od&nbsp;Šantrůčkové o&nbsp;všech těchto slav­nostech; na&nbsp;jedné z&nbsp;nich byla by&nbsp;si&nbsp;přála být, ne&nbsp;pro slavnost samu, ale pro místo, kdež se&nbsp;měla odbývat, v&nbsp;Loretě. O&nbsp;té slyšela již doma na&nbsp;Skalce od&nbsp;slečny Mladotovny, tenkráte, když se&nbsp;pan Lhotský vrátil z&nbsp;Prahy z&nbsp;korunovace, jak v&nbsp;té Loretě je&nbsp;krásně. Jemnostslečna pak ještě kolikrát za&nbsp;řeči, když byla s&nbsp;Helenkou sama, když v&nbsp;zimě vyšívaly, začala o&nbsp;Loretě, na&nbsp;kterou patrně ráda vzpomínala. Než tam ji&nbsp;Šantrůčková nezavedla, ač&nbsp;také velebila Loretu, obzvláště zvonkovou hru, bože, to&nbsp;že&nbsp;je&nbsp;krása&nbsp;–</span></p>
        <p class="chunk" data-nb-ref-number="8" id="chunk8" data-nb-words="112" data-nb-chars="631"><span class="idea" data-nb-ref-number="8" id="idea8" data-nb-words="112" data-nb-chars="631">Ještě na&nbsp;jednu z&nbsp;těch slavností však Helenka musila, v&nbsp;neděli do&nbsp;Týna. Po&nbsp;ránu toho dne přišel znenadání Tomáš s&nbsp;nějakým vinařem, jenž byl jeho strážcem, aby jej hlídal, aby Tomáš skutečně šel na&nbsp;Boží tělo, na&nbsp;které jej poslal misionárius z&nbsp;vinic; u&nbsp;nich na&nbsp;vinici zastavil se&nbsp;hlavně kvůli Tomášovi. Ten se&nbsp;nerad vypravoval. Nechtělo se&nbsp;mu&nbsp;chodit od&nbsp;oltáře k&nbsp;oltáři. Vinař ho&nbsp;pak nehlídal, když viděl, že&nbsp;má&nbsp;společnice. Zato Šantrůčková se&nbsp;ani na&nbsp;krok od&nbsp;něho a&nbsp;Helenky nehnula a&nbsp;pořád jim hovorně ukazovala a&nbsp;povídala, takže si&nbsp;musili všeho všímat, hlavně oltářů a&nbsp;kněží. Tomáš hned na&nbsp;počátku cesty uvažoval, jak by&nbsp;se&nbsp;jí&nbsp;zbavil.</span></p>
        <p class="chunk" data-nb-ref-number="9" id="chunk9" data-nb-words="90" data-nb-chars="580"><span class="idea" data-nb-ref-number="9" id="idea9" data-nb-words="90" data-nb-chars="580">Stalo se&nbsp;však teprve na&nbsp;konci slavnosti, v&nbsp;návalu, když se&nbsp;všecko rozcházelo. Nebyla sice taková tlačenice jako po&nbsp;té&nbsp;produkci hudební pod Kamenným mostem, nebyli by&nbsp;se&nbsp;musili Šantrůčkové ztratit; ale ztratili se&nbsp;jí. Tomáš uchopil v&nbsp;příhodný okamžik Helenku za&nbsp;ruku a&nbsp;vrazil do&nbsp;chumle lidí. Uskočili do&nbsp;Týnské ulice. Spěchali její klikatinou, obcházeli nároží křivolace vystupujících její domů, zapadali v&nbsp;příšeří oblouků nad ulicí; pojednou však se&nbsp;Tomáš zastavil a&nbsp;zahleděl se&nbsp;překvapen, žasna, k&nbsp;starému domu patrovému, v&nbsp;jehož přízemí byla hospoda, té&nbsp;sváteční chvíle zavřená.</span></p>
        <p class="chunk" data-nb-ref-number="10" id="chunk10" data-nb-words="45" data-nb-chars="257"><span class="idea" data-nb-ref-number="10" id="idea10" data-nb-words="45" data-nb-chars="257">Z&nbsp;průjezdu toho domu, ne&nbsp;z&nbsp;té hospody, právě vyšel nevelký, suchý mužík s&nbsp;jiným, větším; oba byli po&nbsp;měšťansku oblečeni a&nbsp;v&nbsp;parukách. Ten menší nesl pod paždí něco v&nbsp;šátku zabaleného, jako skřínku nějakou. Před průjezdem se&nbsp;oba zastavili a&nbsp;něco si&nbsp;povídali.</span></p>
        <p class="chunk" data-nb-ref-number="11" id="chunk11" data-nb-words="31" data-nb-chars="174"><span class="idea" data-nb-ref-number="11" id="idea11" data-nb-words="31" data-nb-chars="174">„Podívej se, Helenko, podívej se, ti&nbsp;dva, ten menší, vidíš, ten menší, suchý,“ tlumeně upozorňoval Tomáš v&nbsp;náhlém vzrušení. „To je&nbsp;on, víš, to&nbsp;je&nbsp;on&nbsp;–“ Chytl Helenku za&nbsp;ruku.</span></p>
        <p class="chunk" data-nb-ref-number="12" id="chunk12" data-nb-words="1" data-nb-chars="6"><span class="idea" data-nb-ref-number="12" id="idea12" data-nb-words="1" data-nb-chars="6">„Kdo?“</span></p>
        <p class="chunk" data-nb-ref-number="13" id="chunk13" data-nb-words="112" data-nb-chars="620"><span class="idea" data-nb-ref-number="13" id="idea13" data-nb-words="112" data-nb-chars="620">„Ten, co&nbsp;byl u&nbsp;mne na&nbsp;vinici, co&nbsp;mně tu&nbsp;knížku&nbsp;– Pojď&nbsp;–“ Rychle šel proti oběma mužům, kteří také vykročili; Helenku nepustil, vedl ji&nbsp;za&nbsp;ruku. Jak docházeli k&nbsp;těm dvěma, pozdravil a&nbsp;maně se&nbsp;zastavil. Suchý mužík, deklamátor Svoboda, stanuv, upřel na&nbsp;něj modré své oči; a&nbsp;již se&nbsp;mu&nbsp;hnuly náhlým překvapením. Upřel je&nbsp;na&nbsp;Tomáše, podíval se&nbsp;na&nbsp;Helenku a&nbsp;zase vykročil rychleji; pozdravu Tomášova jako by&nbsp;byl nepostřehl. Ale jen zašel, ohlédl se; hned se&nbsp;však otočil, jak zpozoroval, že&nbsp;Tomáš i&nbsp;Helenka v&nbsp;nelíčeném překvapení se&nbsp;za&nbsp;ním dívají, a&nbsp;záhy a&nbsp;snadno zmizel v&nbsp;úzké ulici mezi lidmi té&nbsp;chvíle hustě se&nbsp;tu&nbsp;beroucími.</span></p>
        <p class="chunk" data-nb-ref-number="14" id="chunk14" data-nb-words="5" data-nb-chars="28"><span class="idea" data-nb-ref-number="14" id="idea14" data-nb-words="5" data-nb-chars="28">„Byl to&nbsp;on!“ opakoval Tomáš.</span></p>
        <p class="chunk" data-nb-ref-number="15" id="chunk15" data-nb-words="2" data-nb-chars="13"><span class="idea" data-nb-ref-number="15" id="idea15" data-nb-words="2" data-nb-chars="13">„Nemýlíš se?“</span></p>
        <p class="chunk" data-nb-ref-number="16" id="chunk16" data-nb-words="4" data-nb-chars="23"><span class="idea" data-nb-ref-number="16" id="idea16" data-nb-words="4" data-nb-chars="23">„Nemýlím se, jistě ne.“</span></p>
        <p class="chunk" data-nb-ref-number="17" id="chunk17" data-nb-words="4" data-nb-chars="21"><span class="idea" data-nb-ref-number="17" id="idea17" data-nb-words="4" data-nb-chars="21">„Ale on&nbsp;tě&nbsp;nepoznal.“</span></p>
        <p class="chunk" data-nb-ref-number="18" id="chunk18" data-nb-words="13" data-nb-chars="59"><span class="idea" data-nb-ref-number="18" id="idea18" data-nb-words="13" data-nb-chars="59">„Snad, anebo se&nbsp;nechtěl hlásit. Jen kdo to&nbsp;je, kdo to&nbsp;je&nbsp;–“</span></p>
        <p class="chunk" data-nb-ref-number="19" id="chunk19" data-nb-words="8" data-nb-chars="44"><span class="idea" data-nb-ref-number="19" id="idea19" data-nb-words="8" data-nb-chars="44">„Na procesí nebyl. Vyšel odtud z&nbsp;toho domu.“</span></p>
        <p class="chunk" data-nb-ref-number="20" id="chunk20" data-nb-words="16" data-nb-chars="88"><span class="idea" data-nb-ref-number="20" id="idea20" data-nb-words="16" data-nb-chars="88">„Ale v&nbsp;hospodě nebyl, ta&nbsp;je&nbsp;zavřena. Nemohl tam být, snad tu&nbsp;ostává. Pojď, podíváme se.“</span></p>
        <p class="chunk" data-nb-ref-number="21" id="chunk21" data-nb-words="81" data-nb-chars="476"><span class="idea" data-nb-ref-number="21" id="idea21" data-nb-words="81" data-nb-chars="476">Vešli do&nbsp;průjezdu. Byl dlouhý a&nbsp;šerý. Za&nbsp;ním viděli úzké, špinavé nádvoří, nad ním nalevo pavlače, vpravo učazenou zeď sousedního domu bez oken, v&nbsp;pozadí pak na&nbsp;konci nádvoří, napříč nevysoké sešlé stavení šindelové střechy. Několik lidí odtud vyšlo, dva muži, dvě ženy, Pražané dle obleku. Brali se&nbsp;kolem Machovcových a&nbsp;prohlíželi si&nbsp;je; jeden z&nbsp;mužů se&nbsp;i&nbsp;zastavil a&nbsp;ptal se, co&nbsp;tu&nbsp;dělají, hledají-li někoho. Tomáš hned odvětil, že&nbsp;ne, a&nbsp;rychle se&nbsp;obrátiv, odešel s&nbsp;Helenkou.</span></p>
        <p class="chunk" data-nb-ref-number="22" id="chunk22" data-nb-words="26" data-nb-chars="163"><span class="idea" data-nb-ref-number="22" id="idea22" data-nb-words="26" data-nb-chars="163">Příští neděle se&nbsp;ho&nbsp;nedočkala; teprve za&nbsp;čtrnácte dní. Helenka hned, jak jej spatřila, poznala, že&nbsp;něco nese. Přinesl v&nbsp;tom, čím vysvětloval, proč minule nepřišel.</span></p>
        <p class="chunk" data-nb-ref-number="23" id="chunk23" data-nb-words="13" data-nb-chars="69"><span class="idea" data-nb-ref-number="23" id="idea23" data-nb-words="13" data-nb-chars="69">„Už jsem se&nbsp;chystal, ale když jsem vykročil z&nbsp;vinice, zastavil mne&nbsp;–“</span></p>
        <p class="chunk" data-nb-ref-number="24" id="chunk24" data-nb-words="7" data-nb-chars="48"><span class="idea" data-nb-ref-number="24" id="idea24" data-nb-words="7" data-nb-chars="48">„– ten neznámý měšťan,“ vpadla Helenka dychtivě.</span></p>
        <p class="chunk" data-nb-ref-number="25" id="chunk25" data-nb-words="122" data-nb-chars="615"><span class="idea" data-nb-ref-number="25" id="idea25" data-nb-words="122" data-nb-chars="615">„Ne, ten ne, ale vinař, ale ne&nbsp;z&nbsp;našich vinic, odjinud, cizí. Odkud je, neřekl. Ptal se&nbsp;mne na&nbsp;jméno, a&nbsp;že na&nbsp;mne čeká, že&nbsp;by&nbsp;rád se&nbsp;mnou pohovořil. Řku, že&nbsp;jdu do&nbsp;města k&nbsp;sestře. A&nbsp;on: ‚Vím, že&nbsp;tam máš sestru. Ale do&nbsp;města s&nbsp;tebou nepůjdu, to&nbsp;bysme nemohli jak se&nbsp;patří promluvit; mezi lidmi by&nbsp;to&nbsp;nešlo. Pojď se&nbsp;mnou, tadyhle mezi vinice.‘ Nechtělo se&nbsp;mně, myslil jsem si, co&nbsp;ten cizí člověk chce; ale když se&nbsp;optal, mám-li Klejchovy modlitby, ty, co&nbsp;jsem od&nbsp;někoho dostal, viděl jsem, že&nbsp;to&nbsp;je&nbsp;asi bratr. Povídám, že&nbsp;mám tu&nbsp;knížku, že&nbsp;jsem ji&nbsp;dostal, ale že&nbsp;nevím od&nbsp;koho, ví-li on. Ale on: ‚To ti&nbsp;nemůžu říct.‘“</span></p>
        <p class="chunk" data-nb-ref-number="26" id="chunk26" data-nb-words="6" data-nb-chars="42"><span class="idea" data-nb-ref-number="26" id="idea26" data-nb-words="6" data-nb-chars="42">Helenka poslouchala čím dál tím napjatěji.</span></p>
        <p class="chunk" data-nb-ref-number="27" id="chunk27" data-nb-words="81" data-nb-chars="421"><span class="idea" data-nb-ref-number="27" id="idea27" data-nb-words="81" data-nb-chars="421">„Ten vinař viděl, že&nbsp;se&nbsp;divím, a&nbsp;povídá: ‚Nic se&nbsp;neboj. Tu&nbsp;knížku ti&nbsp;dal bratr ve&nbsp;víře, dobrý bratr, to&nbsp;mně věř!‘ Tak jsem s&nbsp;tím vinařem šel. Chodili jsme mezi vinicemi, pak zatočil výš do&nbsp;polí a&nbsp;tam jsme si&nbsp;sedli do&nbsp;břehu pod planou hrušku. Napadlo mně, že&nbsp;snad přišel na&nbsp;špehy, ale když věděl o&nbsp;těch Klejchových modlitbách a&nbsp;pak když jsem slyšel, co&nbsp;a&nbsp;jak mluví, uvěřil jsem. Ale jak se&nbsp;jmenuje, a&nbsp;odkud je, nepověděl.“</span></p>
        <p class="chunk" data-nb-ref-number="28" id="chunk28" data-nb-words="4" data-nb-chars="23"><span class="idea" data-nb-ref-number="28" id="idea28" data-nb-words="4" data-nb-chars="23">„Snad ti&nbsp;také nevěřil.“</span></p>
        <p class="chunk" data-nb-ref-number="29" id="chunk29" data-nb-words="138" data-nb-chars="720"><span class="idea" data-nb-ref-number="29" id="idea29" data-nb-words="138" data-nb-chars="720">„To snad ne, ale byl tuze opatrný. O&nbsp;jezovitech mluvil, kruté věci, jak bratry pronásledují, hlavně ti&nbsp;dva ve&nbsp;vinicích, jak jsem ti&nbsp;o&nbsp;nich povídal. Pak vstal a&nbsp;povídá, abych se&nbsp;podíval. Vylezl jsem za&nbsp;ním na&nbsp;břeh a&nbsp;tu mně ukazoval. Celou Prahu bylo vidět a&nbsp;okolo všecko. Ukazoval mně na&nbsp;všechny strany, i&nbsp;kam nebylo vidět, a&nbsp;jmenoval vesnice, i&nbsp;za řekou, kde všude jsou vinice, k&nbsp;Libni a&nbsp;k&nbsp;Tróji, a&nbsp;zase Smíchov, a&nbsp;k&nbsp;Michli, Pankráci a&nbsp;jak to&nbsp;všecko jmenoval, že&nbsp;na&nbsp;tři míle okolo Prahy po&nbsp;vinicích je&nbsp;mnoho set vinařů a&nbsp;mezi nimi co&nbsp;je&nbsp;našinců. Občas že&nbsp;se&nbsp;v&nbsp;houfkách scházejí a&nbsp;konají pobožnost. A&nbsp;najednou se&nbsp;ke&nbsp;mně obrátí a&nbsp;ptá se, chci-li taky mezi ně, pocvičit se&nbsp;slovem božím, že&nbsp;proto přišel. A&nbsp;já řku, že&nbsp;chci.“</span></p>
        <p class="chunk" data-nb-ref-number="30" id="chunk30" data-nb-words="18" data-nb-chars="101"><span class="idea" data-nb-ref-number="30" id="idea30" data-nb-words="18" data-nb-chars="101">Helenka se&nbsp;zarazila, strach ji&nbsp;ovinul; ale hned se&nbsp;optala, ale tišším hlasem, nebojí-li se, a&nbsp;co ona.</span></p>
        <p class="chunk" data-nb-ref-number="31" id="chunk31" data-nb-words="29" data-nb-chars="153"><span class="idea" data-nb-ref-number="31" id="idea31" data-nb-words="29" data-nb-chars="153">„Ty nemůžeš, alespoň teď ne, je&nbsp;to&nbsp;někde daleko ve&nbsp;vinicích, ani nevím kde. Řek, že&nbsp;pro mne přijde, znamení jsme si&nbsp;smluvili. Ale o&nbsp;tobě se&nbsp;také zmínil.“</span></p>
        <p class="chunk" data-nb-ref-number="32" id="chunk32" data-nb-words="1" data-nb-chars="4"><span class="idea" data-nb-ref-number="32" id="idea32" data-nb-words="1" data-nb-chars="4">„On?</span></p>
        <p class="chunk" data-nb-ref-number="33" id="chunk33" data-nb-words="10" data-nb-chars="56"><span class="idea" data-nb-ref-number="33" id="idea33" data-nb-words="10" data-nb-chars="56">„Povídá, že&nbsp;o&nbsp;sestru, jako o&nbsp;tebe, bude taky postaráno.“</span></p>
        <p class="chunk" data-nb-ref-number="34" id="chunk34" data-nb-words="11" data-nb-chars="63"><span class="idea" data-nb-ref-number="34" id="idea34" data-nb-words="11" data-nb-chars="63">„Jak!“ vpadla Helenka dychtivě, než i&nbsp;starostně a&nbsp;ne bez bázně.</span></p>
        <p class="chunk" data-nb-ref-number="35" id="chunk35" data-nb-words="17" data-nb-chars="73"><span class="idea" data-nb-ref-number="35" id="idea35" data-nb-words="17" data-nb-chars="73">„Ptal jsem se, ale na&nbsp;to&nbsp;nic neřekl, jen to, že&nbsp;teď hned to&nbsp;nemůže být“&nbsp;–</span></p>
        <p class="chunk" data-nb-ref-number="36" id="chunk36" data-nb-words="123" data-nb-chars="721"><span class="idea" data-nb-ref-number="36" id="idea36" data-nb-words="123" data-nb-chars="721">Když Helenka pak vyprovodila Tomáše před dům, nevrátila se&nbsp;jako jindy do&nbsp;velkého pokoje, nýbrž vešla do&nbsp;své komůrky. Starosti jí&nbsp;bratr zanechal, divné myšlenky, které ji&nbsp;pudily do&nbsp;samoty. Všecko to&nbsp;tajemné ohlašování se&nbsp;bratří, i&nbsp;toho měšťana s&nbsp;parukou, i&nbsp;toho vinaře, vzrušovalo její zvědavost i&nbsp;obcházelo ji&nbsp;tajným strachem. Kdyby Tomáše chytili ve&nbsp;vinicích v&nbsp;tajném shromáždění, kdyby jej uvrhli do&nbsp;vězení&nbsp;– A&nbsp;též o&nbsp;ni že&nbsp;se&nbsp;postarají; jak, kam ji&nbsp;hodlají zavésti&nbsp;– S&nbsp;obavou na&nbsp;to&nbsp;pomyslila; ale hned si&nbsp;vyčetla, babička že&nbsp;by&nbsp;se&nbsp;nestrachovala, ta&nbsp;že&nbsp;by&nbsp;ji&nbsp;ještě poslala. Zaraženě, s&nbsp;výčitkou v&nbsp;nitru pohleděla na&nbsp;obrázky svatých, jež měla od&nbsp;P. Daniela, na&nbsp;voskového beránka s&nbsp;korouhvičkou, na&nbsp;věneček od&nbsp;Božího těla.</span></p>
        <p class="chunk" data-nb-ref-number="37" id="chunk37" data-nb-words="119" data-nb-chars="718"><span class="idea" data-nb-ref-number="37" id="idea37" data-nb-words="119" data-nb-chars="718">Zanedlouho musila zase na&nbsp;římskou pobožnost. Paní Lerchová jí&nbsp;oznámila (bylo v&nbsp;oktáv sv. Ignáce z&nbsp;Loyoly), že&nbsp;půjde se&nbsp;Šantrůčkovou do&nbsp;kaple sv. Ignáce v&nbsp;Jezovitské zahradě na&nbsp;požehnání. Řekla jí&nbsp;to&nbsp;před Jiříkem, jenž právě vstoupil. Vydaly se&nbsp;tam hned nazejtří. Šantrůčková vedla Helenku kolem kláštera milosrdných a&nbsp;kolem kláštera cyriáků k&nbsp;malostranskému přívozu. Plavba po&nbsp;široké řece ve&nbsp;velkém člunu plném lidu, mužů i&nbsp;žen, byla Helence něco neobyčejného. Šantrůčková zase hovorně vykládala i&nbsp;ukazovala, zvláště výš vpravo na&nbsp;druhý břeh, kdež na&nbsp;úpatí svahu u&nbsp;samé řeky ve&nbsp;vinici se&nbsp;probělávala kulatá kaple sv. Maří, aby se&nbsp;Helenka podívala, tam že&nbsp;se&nbsp;měly také podívat, když tam byla pouť, to&nbsp;že&nbsp;je&nbsp;taky krása&nbsp;–</span></p>
        <p class="chunk" data-nb-ref-number="38" id="chunk38" data-nb-words="49" data-nb-chars="316"><span class="idea" data-nb-ref-number="38" id="idea38" data-nb-words="49" data-nb-chars="316">Helenka tam pohleděla, ale hned zase jí&nbsp;těkal zrak nalevo, po&nbsp;Malé Straně, po&nbsp;Hradčanech, po&nbsp;vysokých, košatých vrbách a&nbsp;starých topolech na&nbsp;druhém břehu při samém kraji Jezovitské zahrady, jejichž rozlehlé koruny tiše a&nbsp;leskle se&nbsp;do&nbsp;široka a&nbsp;do vysoka rozkládaly vyzářeny prudkým světlem letního, parného odpoledne.</span></p>
        <p class="chunk" data-nb-ref-number="39" id="chunk39" data-nb-words="131" data-nb-chars="815"><span class="idea" data-nb-ref-number="39" id="idea39" data-nb-words="131" data-nb-chars="815">Loď rozléhající se&nbsp;hlučným hovorem i&nbsp;smíchem přejela rozlitým bleskotavým stříbrem řeky a&nbsp;stanula v&nbsp;chladivém stínu těch starých stromů, jejichž mohutné haluze místy se&nbsp;skláněly až&nbsp;nad samu vodu. Loď se&nbsp;rychle vyprázdnila. Lidé z&nbsp;ní spěchali do&nbsp;Menšího Města, většinou však vpravo do&nbsp;nedaleké Jezovitské zahrady. Nad její branou z&nbsp;tesaného pískovce vpravo vlevo pískovcové jehlany. Mezi nimi nad římsou oblouku socha sv. Ignáce; kolem něho celého svatozář, mandorla. Leskla se&nbsp;a&nbsp;blýskala z&nbsp;pozadí dvou líp, jejichž koruny se&nbsp;vznášely za&nbsp;branou a&nbsp;malebně rozkládaly změť svých haluzí nad zahradní zeď i&nbsp;bránu v&nbsp;zářivém proudu světla. Dole však, v&nbsp;bráně s&nbsp;mřížovými dveřmi krásně ukutými i&nbsp;za ní, zelenavé šero košatých stromů, zvláště v&nbsp;áleji lip při cestě vedoucí ke&nbsp;kapli probělávající se&nbsp;na&nbsp;konci toho stromořadí.</span></p>
        <p class="chunk" data-nb-ref-number="40" id="chunk40" data-nb-words="72" data-nb-chars="423"><span class="idea" data-nb-ref-number="40" id="idea40" data-nb-words="72" data-nb-chars="423">Hned jak vešly branou, ukazovala ji&nbsp;Šantrůčková Helence, a&nbsp;hned zase vpravo, k&nbsp;řece, kdež za&nbsp;stromy červeně prorážela cihlová střecha, tam že&nbsp;je&nbsp;lusthauz velebných pánů páterů jezovitů, lusthauz, u&nbsp;něho že&nbsp;je&nbsp;studna, tam že&nbsp;je&nbsp;voda, och, jen aby se&nbsp;podívala, kolem, jaká krása. Šla s&nbsp;ní rovnou ke&nbsp;kapli, k&nbsp;níž vedly půlkruhové kamenné schody. Z&nbsp;příšeří otevřené svatyně tiše zářily řady voskovic na&nbsp;oltáři. Již tam zpívali.</span></p>
        <p class="chunk" data-nb-ref-number="41" id="chunk41" data-nb-words="122" data-nb-chars="767"><span class="idea" data-nb-ref-number="41" id="idea41" data-nb-words="122" data-nb-chars="767">Po&nbsp;požehnání stalo se&nbsp;zase, jak bylo na&nbsp;jaře po&nbsp;té&nbsp;svatojánské slavnosti. V&nbsp;davu rychle vycházejícím a&nbsp;tísnícím se&nbsp;v&nbsp;jediných dveřích Helenka se&nbsp;Šantrůčkové ztratila. Tentokráte se&nbsp;však nelekla, že&nbsp;se&nbsp;ocitla sama v&nbsp;neznámé končině. Dostala se&nbsp;na&nbsp;chodník vpravo od&nbsp;hlavní áleje. Kráčela jím, domnívajíc se, že&nbsp;se&nbsp;také tudy dostane k&nbsp;bráně a&nbsp;tam že&nbsp;jistě najde svou průvodkyni. Pojednou však pozbyla volného rozhledu. Vpravo vlevo zelená zeď vysokých habrových keřů rovně přistřižených; z&nbsp;nich vynikaly v&nbsp;souměrných vzdálenostech koruny mladých stromů, tu&nbsp;do&nbsp;kostky, tu&nbsp;do&nbsp;kužele nůžkami a&nbsp;nožem upravené. Helenka zrychlila krok; pojednou však nemohla dál. Obě zelené stěny se&nbsp;na&nbsp;konci stezky sbíhaly půlkruhem. V&nbsp;té zelené apsidě stála kamenná lavice, také půlkruhová.</span></p>
        <p class="chunk" data-nb-ref-number="42" id="chunk42" data-nb-words="39" data-nb-chars="253"><span class="idea" data-nb-ref-number="42" id="idea42" data-nb-words="39" data-nb-chars="253">Helenka stanula překvapená; osamělé tiché místo se&nbsp;jí&nbsp;zalíbilo, lavička vábila. Neodolala, usedla si, na&nbsp;chvílečku, však že&nbsp;Šantrůčková se&nbsp;jí&nbsp;neztratí, že&nbsp;jistě počká u&nbsp;brány. Ale jen usedla, již vstala a&nbsp;začervenala se. Zahlédla „mladého pána“, Jiříka.</span></p>
        <p class="chunk" data-nb-ref-number="43" id="chunk43" data-nb-words="92" data-nb-chars="548"><span class="idea" data-nb-ref-number="43" id="idea43" data-nb-words="92" data-nb-chars="548">Od&nbsp;včerejška, co&nbsp;u&nbsp;babičky zaslechl, že&nbsp;Helenka sem půjde, myslil na&nbsp;tuto zahradu; neklidně myslil, bráně se&nbsp;sám sobě, své náhlé touze, aby se&nbsp;sem také podíval. Nechtěl, ostýchal se, odkládal, a&nbsp;ještě ráno si&nbsp;umiňoval, že&nbsp;zůstane doma. Odpoledne však, když se&nbsp;blížil čas požehnání, nevytrval. Hnalo jej to&nbsp;z&nbsp;domu, rozběhl se, chvátal směrem k&nbsp;řece; ale když docházel k&nbsp;přívozu, mírnil krok a&nbsp;vyhlížel, nestojí-li tam Helenka se&nbsp;Šantrůčkovou. Do&nbsp;lodi s&nbsp;nimi by&nbsp;se&nbsp;neodvážil. Když jich nespatřil, vsedl. Ale bylo mu, jako by&nbsp;něco nedovoleného páchal.</span></p>
        <p class="chunk" data-nb-ref-number="44" id="chunk44" data-nb-words="145" data-nb-chars="921"><span class="idea" data-nb-ref-number="44" id="idea44" data-nb-words="145" data-nb-chars="921">V&nbsp;kapli stoje v&nbsp;zástupu, nedbal kněze u&nbsp;oltáře, roztržitě se&nbsp;modlil s&nbsp;ostatními litanie. Neklidně se&nbsp;rozhlížel i&nbsp;tlačil se, aby se&nbsp;dostal na&nbsp;výhodnější místo. Oči jeho hledaly, hledaly; ale teprve až&nbsp;při požehnání spatřily vedle bílého velikého čepce Šantrůčkové svěží dívčí hlavu s&nbsp;panenským pentlíkem ve&nbsp;tmavých vlasech, ne&nbsp;zbožně skloněnou, ale zamyšleně, vážně před se&nbsp;hledící. A&nbsp;již nedbal ničeho kolem. Viděl, ale nepozoroval; u&nbsp;oltáře zazněl zvonec, kněz se&nbsp;něco zpívavě modlil, modravé kotouče kadidlového dýmu se&nbsp;tam náhle vznesly a&nbsp;přeletěly lehkým závojem plameny voskovic i&nbsp;ztemnělý obraz oltářní v&nbsp;zlaceném rámu bohatých, bujných ornamentů. Zlatá svátost s&nbsp;bělostnou hostií zablýskla se&nbsp;v&nbsp;rukou starého kněze žehnajícího shromážděným; lidé klekali, křižovali se. Jiřík padaje na&nbsp;koleno, byl by&nbsp;se&nbsp;jindy bil v&nbsp;prsa a&nbsp;hlavu hluboko sklonil; ale dnes i&nbsp;té chvíle jemu slavnostní kradmo hledal jeho zrak Helenku.</span></p>
        <p class="chunk" data-nb-ref-number="45" id="chunk45" data-nb-words="52" data-nb-chars="302"><span class="idea" data-nb-ref-number="45" id="idea45" data-nb-words="52" data-nb-chars="302">Poslední ještě zpěv, pak ruch a&nbsp;šum odchodu. Jiřík se&nbsp;chvatně tlačil, když mu&nbsp;Helenka v&nbsp;tísni u&nbsp;dveří zmizela. Když se&nbsp;dostal ven na&nbsp;schody, zabělal se&nbsp;před ním dole v&nbsp;áleji čepec Šantrůčkové. Stála, čekala, ohlížela se. Vtom se&nbsp;mu&nbsp;kmitla Helenka na&nbsp;chodníku zabočujícím od&nbsp;schodů vpravo stranou áleje.</span></p>
        <p class="chunk" data-nb-ref-number="46" id="chunk46" data-nb-words="29" data-nb-chars="137"><span class="idea" data-nb-ref-number="46" id="idea46" data-nb-words="29" data-nb-chars="137">Jen se&nbsp;kmitla a&nbsp;již zmizela mezi křovinami. Pustil se&nbsp;za&nbsp;ní, až&nbsp;pak ji&nbsp;uviděl na&nbsp;lavičce. A&nbsp;teď se&nbsp;zalekl, čeho se&nbsp;odvážil, že&nbsp;šel za&nbsp;ní.</span></p>
        <p class="chunk" data-nb-ref-number="47" id="chunk47" data-nb-words="27" data-nb-chars="174"><span class="idea" data-nb-ref-number="47" id="idea47" data-nb-words="27" data-nb-chars="174">Helenka vstala, okamžik váhala, pak vykročila. Pozdravila a&nbsp;řekla s&nbsp;nejistým úsměvem, jenž měl ztajit její rozpaky, že&nbsp;ztratila Šantrůčkovou a&nbsp;že myslila, tudy že&nbsp;jí&nbsp;nadejde.</span></p>
        <p class="chunk" data-nb-ref-number="48" id="chunk48" data-nb-words="13" data-nb-chars="69"><span class="idea" data-nb-ref-number="48" id="idea48" data-nb-words="13" data-nb-chars="69">„Zahlédl jsem ji&nbsp;a&nbsp;– vás taky&nbsp;–“ vyhrkl, „myslil jsem, že&nbsp;zbloudíte.“</span></p>
        <p class="chunk" data-nb-ref-number="49" id="chunk49" data-nb-words="34" data-nb-chars="187"><span class="idea" data-nb-ref-number="49" id="idea49" data-nb-words="34" data-nb-chars="187">Šel z&nbsp;úmyslu za&nbsp;ní. Zalekla se&nbsp;při tom pomyšlení, než i&nbsp;náhlé zjasnění, radostný záchvěv pocítila. Ochotně přijala, když Jiřík se&nbsp;jí&nbsp;nabídl, že&nbsp;ji&nbsp;vyvede, tudy že&nbsp;by&nbsp;se&nbsp;k&nbsp;bráně nedostala.</span></p>
        <p class="chunk" data-nb-ref-number="50" id="chunk50" data-nb-words="83" data-nb-chars="537"><span class="idea" data-nb-ref-number="50" id="idea50" data-nb-words="83" data-nb-chars="537">Kráčeli zvolna mezi zelenými stěnami už&nbsp;zastíněnými; nad nimi poslední světlo třesoucí se&nbsp;v&nbsp;korunách stromů i&nbsp;na šindelové báni bílé kaple. Byli jako za&nbsp;světem; šli sami prošeřeným zelenem a&nbsp;tichem. Nikoho nepotkali; jen bylo slyšet vzdalující se&nbsp;směs hlasů. Odmlčeli se; než to&nbsp;mlčení netísnilo. Jím mluvila neuvědomělá, sladká touha, v&nbsp;něm byl půvab prvního bližšího setkání, prvního opojujícího hnutí mladých srdcí. Jiříkovi jako u&nbsp;vidění zdálo se&nbsp;vše kolem proměněno, vyzářeno, krásnější. Až&nbsp;Helenka začala, v&nbsp;kterou stranu je&nbsp;brána.</span></p>
        <p class="chunk" data-nb-ref-number="51" id="chunk51" data-nb-words="7" data-nb-chars="38"><span class="idea" data-nb-ref-number="51" id="idea51" data-nb-words="7" data-nb-chars="38">„Tady kousek dál; teď se&nbsp;dáme vpravo.“</span></p>
        <p class="chunk" data-nb-ref-number="52" id="chunk52" data-nb-words="25" data-nb-chars="148"><span class="idea" data-nb-ref-number="52" id="idea52" data-nb-words="25" data-nb-chars="148">Jak zahnuli a&nbsp;stanuli v&nbsp;průchodu zelené stěny, ukázala Helenka před se&nbsp;na&nbsp;stezník, kdež se&nbsp;zabělal veliký bílý kokrhel, a&nbsp;v&nbsp;náhlém leknutí vyrazila:</span></p>
        <p class="chunk" data-nb-ref-number="53" id="chunk53" data-nb-words="1" data-nb-chars="14"><span class="idea" data-nb-ref-number="53" id="idea53" data-nb-words="1" data-nb-chars="14">„Šantrůčková.“</span></p>
        <p class="chunk" data-nb-ref-number="54" id="chunk54" data-nb-words="11" data-nb-chars="63"><span class="idea" data-nb-ref-number="54" id="idea54" data-nb-words="11" data-nb-chars="63">„Tudy jí&nbsp;nadejdeme,“ ukazoval Jiřík; „u brány se&nbsp;s&nbsp;ní sejdeme.“</span></p>
        <p class="chunk" data-nb-ref-number="55" id="chunk55" data-nb-words="13" data-nb-chars="72"><span class="idea" data-nb-ref-number="55" id="idea55" data-nb-words="13" data-nb-chars="72">Chutě byla by&nbsp;šla, jak naznačil, a&nbsp;chtěla již vykročit, než přemohla se.</span></p>
        <p class="chunk" data-nb-ref-number="56" id="chunk56" data-nb-words="27" data-nb-chars="147"><span class="idea" data-nb-ref-number="56" id="idea56" data-nb-words="27" data-nb-chars="147">„Prosím vás, ne&nbsp;–“ Pohlédla na&nbsp;něj s&nbsp;bázní i&nbsp;prosebně. „Je to&nbsp;Šantrůčková, půjdu sama, pane Jiří, bude tak líp, půjdu sama.“ Hlas jí&nbsp;zněl vzrušeně.</span></p>
        <p class="chunk" data-nb-ref-number="57" id="chunk57" data-nb-words="23" data-nb-chars="121"><span class="idea" data-nb-ref-number="57" id="idea57" data-nb-words="23" data-nb-chars="121">Byl překvapen, nemile vyrušen; a&nbsp;přece se&nbsp;mu&nbsp;i&nbsp;zalíbilo, jak se&nbsp;tak rozhodla, a&nbsp;dojaly ho&nbsp;její pohled i&nbsp;třesoucí se&nbsp;hlas.</span></p>
        <p class="chunk" data-nb-ref-number="58" id="chunk58" data-nb-words="91" data-nb-chars="521"><span class="idea" data-nb-ref-number="58" id="idea58" data-nb-words="91" data-nb-chars="521">Nevzpíral se, poslechl. Viděl ji&nbsp;zacházet mezi stromy a&nbsp;křovinami. Jako srnka osamělá nesla se&nbsp;lehkým krokem, urostlá, štíhlá. Chvíli za&nbsp;ní&nbsp;hleděl, pak se&nbsp;rychle pustil stezkou, kterou si&nbsp;mohl nadejít. Když vyšel z&nbsp;brány pod lipami, zahlédl Helenku se&nbsp;Šantrůčkovou u&nbsp;přívozu. Pudilo jej za&nbsp;nimi, mohl tam ještě včas dojít. Ale hlas její se&nbsp;mu&nbsp;ozval, jak rozechvěně v&nbsp;zahradě prosila, že&nbsp;půjde sama, že&nbsp;bude tak líp. Zůstal a&nbsp;díval se, jak vstoupila na&nbsp;loď, jak se&nbsp;nesla přes vodu, až&nbsp;se&nbsp;mu&nbsp;ztratila v&nbsp;houfu vystupujících.</span></p>
        <p class="chunk" data-nb-ref-number="59" id="chunk59" data-nb-words="32" data-nb-chars="181"><span class="idea" data-nb-ref-number="59" id="idea59" data-nb-words="32" data-nb-chars="181">Šantrůčková pak doma hovorně a&nbsp;obšírně vykládala staré paní Lerchové, jaká to&nbsp;byla krása v&nbsp;zahradě na&nbsp;požehnání, ale jaká pak mela, když se&nbsp;jí&nbsp;Helenka zase ztratila, a&nbsp;jak se&nbsp;našly.</span></p>
        <p class="chunk" data-nb-ref-number="60" id="chunk60" data-nb-words="11" data-nb-chars="77"><span class="idea" data-nb-ref-number="60" id="idea60" data-nb-words="11" data-nb-chars="77">„Nu, tentokrát nemusilas mít žádný strach,“ podotkla paní Lerchová k&nbsp;Helence.</span></p>
        <p class="chunk" data-nb-ref-number="61" id="chunk61" data-nb-words="35" data-nb-chars="207"><span class="idea" data-nb-ref-number="61" id="idea61" data-nb-words="35" data-nb-chars="207">Ta&nbsp;tenkráte, když se&nbsp;vrátila po&nbsp;svatojánské slavnosti, vypravovala vše, i&nbsp;to, jak jí&nbsp;mladý pán ukázal cestu. Teď o&nbsp;něm pomlčela a&nbsp;jen přisvědčila, že&nbsp;se&nbsp;nebála, že&nbsp;neměla strach. A&nbsp;bezděky potají povzdychla.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_048.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>