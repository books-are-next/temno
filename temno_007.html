<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="I">
    <meta name="apple-mobile-web-app-capable" content="yes">
    <title>I</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="2">
    <link rel="prev" href="./temno_002.html">
    <link rel="next" href="./temno_008.html">
    <link rel="self" href="temno_007.html">
    <meta name="identifier" content="jirasek-temno-614fd44">
    <meta name="role" content="chapter">
  </head>
  <body data-nb-words="2281" data-nb-chars="13471" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_002.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">I</span></h1>
        <p class="chunk" data-nb-ref-number="2" id="chunk2" data-nb-words="124" data-nb-chars="734"><span class="idea" data-nb-ref-number="2" id="idea2" data-nb-words="124" data-nb-chars="734">Antonín Josef Mladota ze&nbsp;Solopysk, pán na&nbsp;Skalce, měl na&nbsp;slavný vjezd Karla VI. do&nbsp;Prahy v&nbsp;červnu roku 1723 trvalou památku: znamenitý dluh, kterýž udělal v&nbsp;Praze pro ten slavný vjezd a&nbsp;pro korunovaci Karla VI. po&nbsp;tom vjezdu. Kromě toho dluhu zůstal mu&nbsp;na&nbsp;památku drahý postroj na&nbsp;jízdeckého koně, kantár<a href="#footnote-30240-2">2</a>, prsosiny se&nbsp;střapci a&nbsp;řemení vysekávané, stříbrem hojně kované, i&nbsp;nové sedlo nádherné a&nbsp;pod ně&nbsp;čabraka malinové barvy s&nbsp;mladotovským znakem bohatě vyšívaným. Na&nbsp;ten králův vjezd pořídil si&nbsp;pan Mladota také, a&nbsp;to za&nbsp;kolik set tolarů, novou paruku francouzskou grand in-folio, jejíž husté kadeře hrnuly se&nbsp;mu&nbsp;na&nbsp;ramena a&nbsp;přes týl až&nbsp;na&nbsp;záda, a&nbsp;zlatem premovaný klobouk s&nbsp;krásným bílým peřím i&nbsp;kabát aksamitový, skvostně vyšívaný.</span></p>
        <p class="chunk" data-nb-ref-number="3" id="chunk3" data-nb-words="30" data-nb-chars="173"><span class="idea" data-nb-ref-number="3" id="idea3" data-nb-words="30" data-nb-chars="173">Než drahou paruku a&nbsp;vzácné peří na&nbsp;klobouku zcuchal mu&nbsp;hrozný lijavec, který se&nbsp;náhle spustil, právě když slavný vjezd císařův z&nbsp;pole před Žitnou branou do&nbsp;Prahy se&nbsp;začínal.</span></p>
        <p class="chunk" data-nb-ref-number="4" id="chunk4" data-nb-words="73" data-nb-chars="463"><span class="idea" data-nb-ref-number="4" id="idea4" data-nb-words="73" data-nb-chars="463">Škoda z&nbsp;toho na&nbsp;všem veliká. Ale rytíř Mladota se&nbsp;ukázal, jakož se&nbsp;ukázali Mladotové všichni, všechen rod. Mezi pěti sty českými šlechtici, kteří se&nbsp;chystali koňmo provodit krále na&nbsp;Hradčany, bylo jich z&nbsp;Mladotů devět; z&nbsp;nich dva královští krajští hejtmané, František Josef, pán na&nbsp;Zahrádce atd., hejtman kraje Berounského, a&nbsp;Jan Ignác, pán na&nbsp;Předboře, Lhotě atd., hejtman kraje Kouřimského. Vlastně nebylo v&nbsp;tom průvodě Mladotů devět, nýbrž ještě více, třináct.</span></p>
        <p class="chunk" data-nb-ref-number="5" id="chunk5" data-nb-words="91" data-nb-chars="605"><span class="idea" data-nb-ref-number="5" id="idea5" data-nb-words="91" data-nb-chars="605">Desátý Mladota, Karel, v&nbsp;černém kyrysu a&nbsp;v&nbsp;bílé uniformě jel s&nbsp;kyrysary pluku Caraffova, v&nbsp;němž jako kornet sloužil; s&nbsp;těmito jezdci jel pod vlajícími praporci za&nbsp;hlaholu trub a&nbsp;pestře ozdobených kotlů, bílým koňům přes šíje zavěšených, v&nbsp;čele toho nekonečného, oslňujícího průvodu královského. Jedenáctý, mladičký Jan, byl jako edlknob či&nbsp;pachole v&nbsp;komonstvu knížete Filipa z&nbsp;Lobkovic, vévody zaháňského, dvanáctý pak, Josef, societatis Jesu studiosus, a&nbsp;třináctý, František, už&nbsp;kněz téhož tovaryšstva Ježíšova, stál mezi jezovity vítajícími krále na&nbsp;Vlašském placu u&nbsp;kostela sv. Mikuláše na&nbsp;Malé Straně.</span></p>
        <p class="chunk" data-nb-ref-number="6" id="chunk6" data-nb-words="76" data-nb-chars="465"><span class="idea" data-nb-ref-number="6" id="idea6" data-nb-words="76" data-nb-chars="465">Ten nádherný postroj na&nbsp;jízdeckého koně měl po&nbsp;korunovaci dopraviti na&nbsp;Skalku, zámeček v&nbsp;kraji Hradeckém, za&nbsp;Dobruškou pod horami Orlickými, Karel Henrych Lhotský ze&nbsp;Ptení. V&nbsp;Praze o&nbsp;tom slavném vjezdu nebyl; teprve až&nbsp;na&nbsp;korunovaci přijel. Koňmo dorazil do&nbsp;Prahy posledního srpna několik hodin po&nbsp;tom, co&nbsp;dojel vůz plný vajec, másla i&nbsp;sádla, plný hus a&nbsp;kapounů, koroptví a&nbsp;zajíců a&nbsp;srnčího, kterýž vůz on&nbsp;jako regent panství skaleckého vrchnosti do&nbsp;Prahy vypravil.</span></p>
        <p class="chunk" data-nb-ref-number="7" id="chunk7" data-nb-words="56" data-nb-chars="355"><span class="idea" data-nb-ref-number="7" id="idea7" data-nb-words="56" data-nb-chars="355">Pan Lhotský byl šlechtic starého rodu, ale chudý, zchudlý. Nemíval mnoho, jenom dvůr v&nbsp;Mastech nedaleko Skalky, ale ten před šestnácti lety prodal hraběti Norbertu z&nbsp;Kolovrat Libštejnskému na&nbsp;Rychnově. Musil prodat; měltě dluhů jako kvítí. A&nbsp;dluhy mají nohy a&nbsp;vodí do&nbsp;Chudobic. Hlavně karban mu&nbsp;je&nbsp;nadělal; bývalyť ty&nbsp;čertovy obrázky biblí pana Lhotského.</span></p>
        <p class="chunk" data-nb-ref-number="8" id="chunk8" data-nb-words="103" data-nb-chars="649"><span class="idea" data-nb-ref-number="8" id="idea8" data-nb-words="103" data-nb-chars="649">Když tenkráte sjednání o&nbsp;ten dvůr podepsal, podal mu&nbsp;vrchní rychnovského hraběte smluvenou sumu na&nbsp;cejnové míse, samé tvrdé peníze na&nbsp;hromádky vysázené, stříbrné i&nbsp;zlaté; ale z&nbsp;těch nemnohých tisíc, ani ne&nbsp;plných pěti, zůstalo panu Lhotskému čistých nemnoho set. Byl sám, starý mládenec, tenkráte v&nbsp;čas prodeje roku 1707 ve&nbsp;věku víc než padesáti let. Nějakou dobu přiživoval se&nbsp;po&nbsp;šlechtických zámcích a&nbsp;dvorech, mezi přáteli a&nbsp;známými, až&nbsp;naposledy na&nbsp;Skalce uvázl. Byltě vlastní bratranec nebožky paní Anny Kateřiny Mladotky, rodem Ostrovské ze&nbsp;Skalky, s&nbsp;kterouž děd nynějšího pána na&nbsp;Skalce vyženil panství skalecké a&nbsp;s&nbsp;kterouž měl šestnáct dětí.</span></p>
        <p class="chunk" data-nb-ref-number="9" id="chunk9" data-nb-words="72" data-nb-chars="431"><span class="idea" data-nb-ref-number="9" id="idea9" data-nb-words="72" data-nb-chars="431">Pan Lhotský, nevysoký, kulaté ruměnné tváře, pořád čilý a&nbsp;rychlého kroku, ještě teď, roku 1723, ač&nbsp;sedmdesátník, dobře si&nbsp;pamatoval jména všech těch šestnácti dětí, z&nbsp;nichž bylo synů sedm a&nbsp;dcer devět. Znal ta&nbsp;jména zpaměti; ale měl je&nbsp;také zapsána i&nbsp;s&nbsp;daty, kdy kdo z&nbsp;tohoto hojného potomstva se&nbsp;rozloučil se&nbsp;světem, počínaje Janem Jiřím, otcem nynějšího pána na&nbsp;Skalce, a&nbsp;konče Rudolfem a&nbsp;Filipem, u&nbsp;kterých obšírněji poznamenal:</span></p>
        <p class="chunk" data-nb-ref-number="10" id="chunk10" data-nb-words="38" data-nb-chars="210"><span class="idea" data-nb-ref-number="10" id="idea10" data-nb-words="38" data-nb-chars="210">„Ti dva byli dvíčata, poslední, a&nbsp;po nich jejich paní mater umřela na&nbsp;Skalce a&nbsp;v&nbsp;Oujezdě odpočívá v&nbsp;kostele Proměnění Krista Pána. Její manžel taky na&nbsp;Skalce svůj věk dokonal a&nbsp;též v&nbsp;Oujezdě při nich odpočívá.“</span></p>
        <p class="chunk" data-nb-ref-number="11" id="chunk11" data-nb-words="109" data-nb-chars="637"><span class="idea" data-nb-ref-number="11" id="idea11" data-nb-words="109" data-nb-chars="637">Z&nbsp;těchto šestnácti dětí žilo toho roku 1723 už&nbsp;jenom jediné, jedenáctá z&nbsp;nich, panna slečna Polexina Lidmila Mladotovna. Přečkala také svého nejstaršího bratra, pána na&nbsp;Skalce, a&nbsp;zůstala tu&nbsp;u&nbsp;jeho syna, stará slečna, dobrých šedesáti let. Pan Lhotský, chystaje se&nbsp;po&nbsp;korunovaci z&nbsp;Prahy domů na&nbsp;Skalku, těšil se&nbsp;na&nbsp;tuto svou letitou neteř a&nbsp;vlastně na&nbsp;to, jak jí&nbsp;bude vypravovat, co&nbsp;novin jí&nbsp;vysype. Den před svým odjezdem vypravil vůz, ten, který sem přivezl ze&nbsp;skaleckého dvora to&nbsp;rozmanité a&nbsp;hojné živobytí. Vypravil jej opět napřed, aby povoz mohl stejně s&nbsp;ním dorazit na&nbsp;Skalku. Vůz ten vyjel z&nbsp;Prahy hodně lehčí, ačkoliv ne&nbsp;prázdný.</span></p>
        <p class="chunk" data-nb-ref-number="12" id="chunk12" data-nb-words="77" data-nb-chars="448"><span class="idea" data-nb-ref-number="12" id="idea12" data-nb-words="77" data-nb-chars="448">Vezl truhlu se&nbsp;slavnostními šaty pana Lhotského a&nbsp;tři bedny. Dvě z&nbsp;nich chovaly to&nbsp;skvostné řemení a&nbsp;sedlo, třetí pak různé nákupy, jak je&nbsp;slečna Polexina svému panu strejci uložila, pěkné fábory, brokátu kus a&nbsp;stříbrné krajky na&nbsp;šatečky její Panně Marii, kromě toho limouny, různé koření a&nbsp;také vzácné zrní ze&nbsp;zámoří, nevelký pytlík kávy. To&nbsp;všecko pan Lhotský opatřil nebo dal si&nbsp;opatřit. Sám do&nbsp;té&nbsp;bedny přidal nemnohé dárky a&nbsp;také balík tabáku.</span></p>
        <p class="chunk" data-nb-ref-number="13" id="chunk13" data-nb-words="99" data-nb-chars="598"><span class="idea" data-nb-ref-number="13" id="idea13" data-nb-words="99" data-nb-chars="598">Pěknou „kalantérii“, kterou koupil slečně Polexině, a&nbsp;kolečko pestrých, kvítkovaných pentliček Helence myslivcově vložil do&nbsp;tlumoku za&nbsp;sedlem svého koně. Do&nbsp;toho tlumoku přistrčil také hru nových trapulí<a href="#footnote-30240-3">3</a> a&nbsp;hru německých karet, ne&nbsp;aby je&nbsp;měl na&nbsp;„passadieci“ nebo na&nbsp;„pod hromádky“, na&nbsp;ty&nbsp;hazardy divoké, jako před léty hrával o&nbsp;veliké peníze. Toho již dávno nechal. Ty&nbsp;karty byly vlastně také pro slečnu Polexinu; hrával s&nbsp;ní za&nbsp;zimních večerů, na&nbsp;skalecké samotě zvláště dlouhých, ne&nbsp;však o&nbsp;zlato, ale také ne&nbsp;o&nbsp;zdrávasy a&nbsp;otčenáše jako páni patres jezovité, nýbrž jen o&nbsp;krejcary a&nbsp;nejvýše o&nbsp;groš.</span></p>
        <p class="chunk" data-nb-ref-number="14" id="chunk14" data-nb-words="61" data-nb-chars="378"><span class="idea" data-nb-ref-number="14" id="idea14" data-nb-words="61" data-nb-chars="378">Tak tedy dal ten tlumok za&nbsp;sedlo upevnit a&nbsp;před sedlo do&nbsp;holster zastrčil dvě ostře nabité bambitky, ne&nbsp;proto, že&nbsp;titulární kalendář, na&nbsp;který z&nbsp;osobních příčin hleděl s&nbsp;opovržením, ve&nbsp;svém „diskursu astrologickém“ na&nbsp;tento rok náramně důvtipně, jako vždycky, kladl, že&nbsp;„silnice a&nbsp;stezky od&nbsp;takové neřesti loupežníků a&nbsp;lotrů prázdné nebudou“, ale proto, že&nbsp;opatrnost tak kázala.</span></p>
        <p class="chunk" data-nb-ref-number="15" id="chunk15" data-nb-words="114" data-nb-chars="627"><span class="idea" data-nb-ref-number="15" id="idea15" data-nb-words="114" data-nb-chars="627">Bambitky u&nbsp;sedla, dobrý kord po&nbsp;boku, tak vyzbrojen vydal se&nbsp;na&nbsp;cestu v&nbsp;černém prostém klobouku na&nbsp;tři facky a&nbsp;v&nbsp;plášti, jenž mu&nbsp;šel hodně do&nbsp;týla, dost vysoko na&nbsp;kadeřavou paruku španělskou. Z&nbsp;Prahy vyjel dne 9. září, čtvrtý den po&nbsp;královské korunovaci. Hned za&nbsp;Poříčskou branou dostal se&nbsp;do&nbsp;širé krajiny. Že&nbsp;však byla hustá mlha, mnoho kolem sebe neviděl. V&nbsp;ní ztratila se&nbsp;Vltava nalevo a&nbsp;lada při ní; Žižkov vpravo tyčil se&nbsp;jako ohromný chmurný stín. Vinice v&nbsp;jeho svahu a&nbsp;pod ním a&nbsp;bělavé domky viničné sotva rozeznal. I&nbsp;stádo ovcí nedaleko za&nbsp;branou, i&nbsp;pasák u&nbsp;něho opodál silnice rozplývali se&nbsp;bez kontur v&nbsp;bělavé zátopě.</span></p>
        <p class="chunk" data-nb-ref-number="16" id="chunk16" data-nb-words="149" data-nb-chars="888"><span class="idea" data-nb-ref-number="16" id="idea16" data-nb-words="149" data-nb-chars="888">Teprve když už&nbsp;měl Prahu daleko za&nbsp;sebou, roztrhal se&nbsp;a&nbsp;rozplynul hustý ten závoj; slunce však nevysvítilo. Bylo pod mrakem, zasmušilo kolem krajinou. Bledě plavá strniště, hnědé ouhory táhly se&nbsp;dlouhými pruhy ke&nbsp;kalnému obzoru. Louky posečeny, jen tu&nbsp;a&nbsp;tam ještě některá s&nbsp;kupami otavy. A&nbsp;prázdno, ticho všude. Pan Lhotský necítil, nevnímal toho smutku v&nbsp;podzimní krajině. Rozhlížel se&nbsp;jen okem hospodáře a&nbsp;myslivce. Ale ještě více meškal v&nbsp;duchu v&nbsp;Praze, ve&nbsp;které již léta nebyl a&nbsp;která jej za&nbsp;těch slavných dnů zrovna omámila. Divže se&nbsp;mu&nbsp;hlava nezatočila z&nbsp;toho lidstva domácího i&nbsp;cizinců, z&nbsp;panstva, vojska i&nbsp;různého lidu, z&nbsp;laufrů<a href="#footnote-30240-4">4</a>, hajduků<a href="#footnote-30240-5">5</a> a&nbsp;lokajů, ze&nbsp;sta a&nbsp;sta kočárů čtyřmi i&nbsp;šesti koňmi tažených, z&nbsp;muziky a&nbsp;střelby, z&nbsp;toho babylónu tolikerých řečí. Na&nbsp;venkovského šlechtice, jenž za&nbsp;tolik let samoty při dvorské čeládce a&nbsp;robotnících hodně zesedlačil, bylo toho všeho příliš.</span></p>
        <p class="chunk" data-nb-ref-number="17" id="chunk17" data-nb-words="216" data-nb-chars="1288"><span class="idea" data-nb-ref-number="17" id="idea17" data-nb-words="216" data-nb-chars="1288">Všecko se&nbsp;mu&nbsp;ještě míhalo jako po&nbsp;nějakém divůplném snu. Teď cestou se&nbsp;rozpomínal; a&nbsp;jen mu&nbsp;to&nbsp;ono divné připadlo, a&nbsp;již něco ještě divnějšího mu&nbsp;do&nbsp;toho skočilo. Začal si&nbsp;rovnat a&nbsp;rozkládat, jak všecko své neteři poví. O&nbsp;tom však nemusil uvažovat, co&nbsp;z&nbsp;toho nejdříve. Toť jisté bez přemýšlení, že&nbsp;především a&nbsp;nejprve to, a&nbsp;cítil jakoby triumf, už&nbsp;když na&nbsp;to&nbsp;myslil, no&nbsp;tak kalendář, hloupý titulární kalendář, ten že&nbsp;všecko má, všemu rozumí, na&nbsp;všechno že&nbsp;má&nbsp;radu, že&nbsp;na&nbsp;sv. Pavla poustevníka je&nbsp;dobře vlasy stříhat, aby rostly, a&nbsp;na sv. Arkádia že&nbsp;je&nbsp;dobře děti odstavovat a&nbsp;ptáky lapat, tak jako na&nbsp;sv. Eufrózínu nejlépe je&nbsp;krev pouštěti lidem cholerickým a&nbsp;dobře jest černou zvěř lovit; to&nbsp;a&nbsp;jiné že&nbsp;ví&nbsp;a&nbsp;všemu na&nbsp;ten rok prorokuje, i&nbsp;těhotným matrónám, a&nbsp;že má&nbsp;poznamenání všeho duchovního i&nbsp;světského stavu, že&nbsp;má&nbsp;všechny hraběcí rodiny, svobodné pány, rytíře, mezi těmi všechny známé, Mateřovské, Deymy, Straky, Vraždy, Údrcké, Kordule, Vančury, Dobřenské, Kunáše, Brandlinské, Mladoty, Hoberky, Materny, Malovce etc. a&nbsp;i jakéhosi Bošinského z&nbsp;Božejova v&nbsp;městě Světlé v&nbsp;Čáslavském kraji, jistě už&nbsp;nějakého řemeslníčka nebo domkáře nebo snad i&nbsp;dokonce, s&nbsp;odpuštěním, ševce, ale jeho, Lhotského ze&nbsp;Ptení, rodu starodávného, že&nbsp;ten hloupý titulární kalendář neuvedl ještě ani jednou&nbsp;–</span></p>
        <p class="chunk" data-nb-ref-number="18" id="chunk18" data-nb-words="142" data-nb-chars="869"><span class="idea" data-nb-ref-number="18" id="idea18" data-nb-words="142" data-nb-chars="869">Ten pan Anton Bošinský v&nbsp;titulárním kalendáři je, ten tam je&nbsp;– Ale o&nbsp;korunovaci u&nbsp;sv. Víta ne, tam nebyl, a&nbsp;na sněmě o&nbsp;holdování stavů den před královskou korunovací, to&nbsp;také ne, žádný Anton Bošinský z&nbsp;Božejova, ale Karel Henrych Lhotský ze&nbsp;Ptení. Ten tam byl, ten císaři jako králi českému ruku políbil, když mu&nbsp;ji&nbsp;líbali o&nbsp;tom holdování arcibiskup, preláti, biskupové, a&nbsp;zaháňský vejvoda Filip Lobkovic, a&nbsp;nejvyšší purkrabí hrabě z&nbsp;Vrtby, a&nbsp;nejvyšší kanclíř hrabě Kinský, on, Franc Ferdinand, a&nbsp;prezident nad apelacemi hrabě Kokořovec a&nbsp;jiní páni, baronové, rytíři (na občanské reprezentanty královských měst ani nevzpomněl), a&nbsp;mezi těmi pány a&nbsp;rytíři také on, Lhotský ze&nbsp;Ptení. A&nbsp;jeho cís. a&nbsp;král. katolická Majestátnost mu&nbsp;hlavou pokynula tak jako pánům a&nbsp;baronům, všem stejně, jen když arcibiskup přistoupil, to&nbsp;že&nbsp;pošoupla kloboukem, ale jen jemu, arci­biskupovi.</span></p>
        <p class="chunk" data-nb-ref-number="19" id="chunk19" data-nb-words="157" data-nb-chars="840"><span class="idea" data-nb-ref-number="19" id="idea19" data-nb-words="157" data-nb-chars="840">To&nbsp;poví Polexině především a&nbsp;nejprve, aby věděla, co&nbsp;takový hloupý titulární kalendář. To&nbsp;jí&nbsp;poví a&nbsp;jaký pořádek byl v&nbsp;Praze, že&nbsp;smetí a&nbsp;hnůj se&nbsp;nesměly v&nbsp;ty dny na&nbsp;ulici vyhazovat, a&nbsp;kde měli dříví před domy narovnané, to&nbsp;že&nbsp;musili pěkně uklidit, a&nbsp;na mostě, kdyby věděla, na&nbsp;Kamenném mostě jaká krása, co&nbsp;nových státuí, že&nbsp;když on&nbsp;byl naposledy v&nbsp;Praze před šestnácti lety, že&nbsp;jich bylo jenom asi šest, a&nbsp;teď že&nbsp;těch státuí plný most vpravo vlevo, a&nbsp;večer co&nbsp;světel, to&nbsp;že&nbsp;teď je&nbsp;také novota, také pro ten císařův příjezd, věc nebývalá, lucerny, na&nbsp;dvě stě luceren, ty&nbsp;že&nbsp;teď každý večer hoří v&nbsp;ulicích od&nbsp;Prašné brány přes rynk a&nbsp;Jezovitskou ulicí a&nbsp;přes Kamenný most, Malou Stranou až&nbsp;nahoru na&nbsp;Hrad, celou Ostruhovou ulicí, jistě na&nbsp;dvě stě luceren, lojem a&nbsp;slaninou v&nbsp;nich svítí, ta&nbsp;řada světel na&nbsp;Kamenném mostě, to&nbsp;že&nbsp;je&nbsp;tuze pěkné.</span></p>
        <p class="chunk" data-nb-ref-number="20" id="chunk20" data-nb-words="86" data-nb-chars="534"><span class="idea" data-nb-ref-number="20" id="idea20" data-nb-words="86" data-nb-chars="534">Tak se&nbsp;mu&nbsp;to&nbsp;cestou všechno na&nbsp;mysl hrnulo, a&nbsp;míhalo se&nbsp;a&nbsp;míchalo a&nbsp;chvílemi opět zaráželo. Nejelť samotou, ale veřejnou silnicí, a&nbsp;tu přes tu&nbsp;chvíli nějaké vyrušení. Troubení jej nejprve vytrhlo; slezská pošta jela proti němu, těžký kočár čtyřmi tažený. Také se&nbsp;musil formanským vozům uhýbat. Potulných šumařů s&nbsp;cimbálem, niněrou, houslemi, krosnařů, bradatých židů ve&nbsp;vysoké čepici, se&nbsp;žlutým kolečkem na&nbsp;plášti, vandrovních si&nbsp;ani nevšiml. Jen když jel forajtr před panským kočárem, ohlédl se&nbsp;po&nbsp;něm, po&nbsp;kočáru, po&nbsp;panských koních.</span></p>
        <p class="chunk" data-nb-ref-number="21" id="chunk21" data-nb-words="143" data-nb-chars="799"><span class="idea" data-nb-ref-number="21" id="idea21" data-nb-words="143" data-nb-chars="799">Pak zarazil svou hnědku pod dubem u&nbsp;cesty, v&nbsp;němž chladný vítr harašil, nacpal si&nbsp;holandskou bílou dýmku, zakřesal a&nbsp;zapálil. A&nbsp;jak dále jeda chutě pokuřoval, liboval si, to&nbsp;že&nbsp;je&nbsp;tabáček, to&nbsp;že&nbsp;se&nbsp;bude myslivec, myslil jejich myslivce na&nbsp;Skalce, oblizovat, až&nbsp;mu&nbsp;z&nbsp;tohohle dá, to&nbsp;že&nbsp;bude chválit, a&nbsp;musí hodně chválit před tím Matějem, ať&nbsp;má&nbsp;ten svatý Matěj zlost. Ten „svatý“ Matěj byl Matěj Čermák, správce u&nbsp;nich na&nbsp;Skalce, který teprve rok tam úřadoval. Lhotskému se&nbsp;nepodobal, hned když jej synovec Mladota přijal do&nbsp;služby. A&nbsp;pak teprve měl na&nbsp;správce svrchu, když se&nbsp;dověděl, že&nbsp;o&nbsp;něm kdysi v&nbsp;Dobrušce v&nbsp;hospodě vypravoval směšnou historii z&nbsp;časů, kdy Lhotský ještě panoval na&nbsp;svém dvoře v&nbsp;Mastech. A&nbsp;pak ten správce nenáviděl tabák a&nbsp;kouření, za&nbsp;hřích je&nbsp;měl a&nbsp;sedlákům vyrážel dýmky z&nbsp;úst.</span></p>
        <p class="chunk" data-nb-ref-number="22" id="chunk22" data-nb-words="121" data-nb-chars="688"><span class="idea" data-nb-ref-number="22" id="idea22" data-nb-words="121" data-nb-chars="688">Že&nbsp;ten pražský tabák tak voněl, vzpomněl pan Lhotský i&nbsp;na Hirsch­la Lieberlesa, jenž u&nbsp;nich tabák prodával. Ten Hirschl Lieberles byl starý žid z&nbsp;osady židovské pod jejich zámečkem, pod Skalkou, ve&nbsp;vsi Podbřeží, kdež ta&nbsp;osada měla i&nbsp;svůj hřbitůvek stranou v&nbsp;lese. To&nbsp;že&nbsp;by&nbsp;Hirschl, připadlo Lhotskému, vyvaloval oči na&nbsp;tenhle tabák a&nbsp;co by&nbsp;šelma stará za&nbsp;něj chtěl, kdyby takový měl, a&nbsp;že měl jet také do&nbsp;Prahy, podívat se, jak tam úřady s&nbsp;židy zatáčejí a&nbsp;zatočily obzvláště, když chtěli v&nbsp;ukrutné drahotě těch dní kdekoho oškubat, jak musili své Židovské Město každý den hned zvečera zavírat, a&nbsp;nahoru na&nbsp;Hradčany že&nbsp;žádný z&nbsp;nich nesměl ani kročit, žádný, leda když měl písemné povolení.</span></p>
        <p class="chunk" data-nb-ref-number="23" id="chunk23" data-nb-words="82" data-nb-chars="432"><span class="idea" data-nb-ref-number="23" id="idea23" data-nb-words="82" data-nb-chars="432">Jak obláčky modravého dýmu uletovaly panu Lhotskému kolem hlavy vzad, vykouzlil se&nbsp;mu&nbsp;i&nbsp;les, jejich les, i&nbsp;to, jak si&nbsp;s&nbsp;myslivcem po&nbsp;honu usedne pod stromy a&nbsp;pokouří. Bude zase honit, bude chodit s&nbsp;puškou v&nbsp;ruce lesem, polem. Jako by&nbsp;mu&nbsp;prosvitlo, když se&nbsp;mu&nbsp;přimihlo lesní šero a&nbsp;hony teď za&nbsp;podzimních jiter. Těšil se&nbsp;na&nbsp;ně, to&nbsp;že&nbsp;bude něco jiného než v&nbsp;Praze na&nbsp;tvrdém dláždění a&nbsp;v&nbsp;těch smradech všelijakých, v&nbsp;tom křiku a&nbsp;shonu.</span></p>
        <p class="chunk" data-nb-ref-number="24" id="chunk24" data-nb-words="29" data-nb-chars="175"><span class="idea" data-nb-ref-number="24" id="idea24" data-nb-words="29" data-nb-chars="175">Tak se&nbsp;pan Lhotský zabýval Prahou i&nbsp;Skalkou skoro celý den. Navečer chytl jej před Chlumcem hustý déšť; proto zabočil do&nbsp;nejbližší formanské hospody u&nbsp;silnice a&nbsp;tu přenocoval.</span></p>
        <p class="chunk" data-nb-ref-number="25" id="chunk25" data-nb-words="6" data-nb-chars="30"><span class="idea" data-nb-ref-number="25" id="idea25" data-nb-words="6" data-nb-chars="30"><a href="#footnote-30240-2-backlink">2</a> Ohlávka s&nbsp;udidly. Pozn. red.</span></p>
        <p class="chunk" data-nb-ref-number="26" id="chunk26" data-nb-words="6" data-nb-chars="33"><span class="idea" data-nb-ref-number="26" id="idea26" data-nb-words="6" data-nb-chars="33"><a href="#footnote-30240-3-backlink">3</a> Italská karetní hra. Pozn. red.</span></p>
        <p class="chunk" data-nb-ref-number="27" id="chunk27" data-nb-words="14" data-nb-chars="85"><span class="idea" data-nb-ref-number="27" id="idea27" data-nb-words="14" data-nb-chars="85"><a href="#footnote-30240-4-backlink">4</a> Sluha v&nbsp;livreji, jehož úkolem bylo uvolňovat cestu před panským kočárem. Pozn. red.</span></p>
        <p class="chunk" data-nb-ref-number="28" id="chunk28" data-nb-words="6" data-nb-chars="36"><span class="idea" data-nb-ref-number="28" id="idea28" data-nb-words="6" data-nb-chars="36"><a href="#footnote-30240-5-backlink">5</a> Ozbrojená osobní stráž. Pozn. red.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>