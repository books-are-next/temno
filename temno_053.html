<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XLVII">
    <meta name="apple-mobile-web-app-capable" content="yes">
    <title>XLVII</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="48">
    <link rel="prev" href="./temno_052.html">
    <link rel="next" href="./temno_054.html">
    <link rel="self" href="temno_053.html">
    <meta name="identifier" content="jirasek-temno-8feb44a">
    <meta name="role" content="chapter">
  </head>
  <body data-nb-words="2502" data-nb-chars="14817" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_052.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XLVII</span></h1>
        <p class="chunk" data-nb-ref-number="2" id="chunk2" data-nb-words="72" data-nb-chars="438"><span class="idea" data-nb-ref-number="2" id="idea2" data-nb-words="72" data-nb-chars="438">Jeden čas se&nbsp;podobalo, že&nbsp;Florián Mariánek připíše Březinova filozofa do&nbsp;rejstříku svých nebožtíků a&nbsp;že mu&nbsp;bude obstarávati pohřeb. Než nestalo se&nbsp;tak. Jiřík se&nbsp;vytrhl smrti, ale zápas ten ho&nbsp;zkrušil. Byl všechen vysílen. Královský zemský fyzikus doktor Globic uznal, že&nbsp;jeho mladý pacient nenabude sil z&nbsp;lahviček od&nbsp;Zlatého noha, a&nbsp;kdyby mu&nbsp;jich sebevíce předepsal, nýbrž že&nbsp;nesmí zůstat ve&nbsp;svém pokojíčku, že&nbsp;musí ven na&nbsp;zdravé povětří.</span></p>
        <p class="chunk" data-nb-ref-number="3" id="chunk3" data-nb-words="209" data-nb-chars="1312"><span class="idea" data-nb-ref-number="3" id="idea3" data-nb-words="209" data-nb-chars="1312">Porada dobrá a&nbsp;pomoc snadná. Pan starý Březina měl pod Žižkovem tři vinice. Jednu z&nbsp;nich, Ventryšku, koupila před léty paní stará u&nbsp;Pražáků od&nbsp;mnichů cyriáků kláštera sv. Kříže většího za&nbsp;1200 zlatých a&nbsp;dala ji&nbsp;později své dceři, pak matce Jiříkově, jako část věna. Druhé dvě vedle sebe, jen plotem oddělené, rozkládaly se&nbsp;opodál. Ve&nbsp;větší z&nbsp;nich měl Březina jako mnohé z&nbsp;bohatých pražských rodin lusthauz, letní příbytek. Probělával se&nbsp;nejvýše nad vinicí na&nbsp;nevysoké terase, k&nbsp;níž vedlo několik širokých kamenných schodů. Skládal se&nbsp;ze&nbsp;dvou stavení, z&nbsp;přízemního staršího, původního, a&nbsp;z&nbsp;nového, z&nbsp;patrového pavilónu, který dal před několika léty pan starý Březina v&nbsp;boku přistavět. Bylo to&nbsp;stavení úpravnější, s&nbsp;plochými sloupy při zakulacených rozích, s&nbsp;bohatými římsami nad okny, s&nbsp;lomenou šindelovou střechou s&nbsp;malebným vikýřem o&nbsp;kulatém okně. V&nbsp;přízemí pavilónu přistavěna veranda, po&nbsp;jejíchž pilířích a&nbsp;nad jejich oblouky plazilo se&nbsp;révoví. Stranou zahrádka, křoviny a&nbsp;za pavilónem houšť malinových keřů. Sem se&nbsp;vydal Florián Mariánek jako ubytovatel a&nbsp;řídil tu&nbsp;všecku úpravu, sem pak ubíral se&nbsp;také jako průvodce pozdravujícího se&nbsp;filozofa, když jej sem v&nbsp;nosítkách nesli úzkou stezkou, zelenou vinicí vzhůru. Nahoře u&nbsp;lusthauzu čekala stará kuchařka a&nbsp;teď také ošetřovatelka, z&nbsp;Prahy sem napřed vyslaná.</span></p>
        <p class="chunk" data-nb-ref-number="4" id="chunk4" data-nb-words="95" data-nb-chars="551"><span class="idea" data-nb-ref-number="4" id="idea4" data-nb-words="95" data-nb-chars="551">Když Jiřík vystoupil nad posledním schodem terasy z&nbsp;nosítek, zadíval se&nbsp;vpravo na&nbsp;starý, ohromný dub jarně zelený, stojící osaměle opodál. Pohleděl na&nbsp;jeho rozložitou korunu i&nbsp;na lavičku opřenou o&nbsp;jeho drsný, rozoraný kmen. Bylo to&nbsp;jeho zalíbené místo již od&nbsp;chlapeckých let. Ale teď mu&nbsp;věkovitý dub, o&nbsp;němž slýchával, že&nbsp;pamatuje Žižku, že&nbsp;tu&nbsp;již stál, když tu&nbsp;Žižka dál na&nbsp;kopci bojoval a&nbsp;Němce na&nbsp;hlavu porazil, dal vzpomínku i&nbsp;na Tomáše, mladého vinaře, jak tu&nbsp;troubil na&nbsp;lesní roh veselou, hlaholivou fanfáru. A&nbsp;s&nbsp;Tomášem zjevila se&nbsp;mu&nbsp;i&nbsp;Helenka.</span></p>
        <p class="chunk" data-nb-ref-number="5" id="chunk5" data-nb-words="135" data-nb-chars="738"><span class="idea" data-nb-ref-number="5" id="idea5" data-nb-words="135" data-nb-chars="738">Už&nbsp;dlouho jí&nbsp;neviděl, od&nbsp;té&nbsp;chvilky v&nbsp;babiččině zahrádce. V&nbsp;horečném blouznění z&nbsp;počátku nemoce často se&nbsp;mu&nbsp;zjevovala; pak když mohl spravovat a&nbsp;řídit své myšlenky, myslíval na&nbsp;ni&nbsp;dlouhé chvíle; vzpomínal, vracel si&nbsp;okamžiky, jež zůstaly mu&nbsp;nejhlouběji v&nbsp;mysli, jak s&nbsp;ní poprvé kráčel ze&nbsp;Staroměstského rynku, jak se&nbsp;s&nbsp;ní shledal v&nbsp;Jezovitské zahradě, jak ji&nbsp;zastal samotnu ve&nbsp;velkém pokoji sedící u&nbsp;šití, jak by&nbsp;se&nbsp;byl na&nbsp;ni&nbsp;díval a&nbsp;díval,&nbsp;– a&nbsp;v&nbsp;tom její hlas se&nbsp;mu&nbsp;zachvěl, když ho&nbsp;žádala (tam v&nbsp;Jezovitské zahradě), aby s&nbsp;ní dál nechodil&nbsp;– Tak na&nbsp;ni&nbsp;doma myslíval. A&nbsp;tady, jen sem vkročil, zatanula mu&nbsp;s&nbsp;bratrem na&nbsp;mysli a&nbsp;šla s&nbsp;ním od&nbsp;starého dubu přes práh lusthauzu, kamž jej Florián Mariánek se&nbsp;starou kuchařkou šetrně doprovázeli.</span></p>
        <p class="chunk" data-nb-ref-number="6" id="chunk6" data-nb-words="104" data-nb-chars="612"><span class="idea" data-nb-ref-number="6" id="idea6" data-nb-words="104" data-nb-chars="612">Hned když Mariánek odešel, dal si&nbsp;zavolat starého vinaře; zeptal se&nbsp;ho&nbsp;na&nbsp;Tomáše, ač&nbsp;dobře věděl, že&nbsp;je&nbsp;v&nbsp;druhé, sousední vinici, a&nbsp;žádal, aby mu&nbsp;ho&nbsp;zítra sem poslal. Dříve však, nežli Tomáš přišel, uslyšel jeho roh. Časně zrána, kdy Jiří ještě ležel v&nbsp;posteli, zalehla k&nbsp;němu tlumeně, zdaleka pěkná fanfára, oznamující dělníkům, že&nbsp;je&nbsp;čas do&nbsp;práce. Pak zazněla znovu, blíž a&nbsp;ještě blíž, jak Tomáš troubě obcházel vinicemi. Poslouchalo se&nbsp;to&nbsp;tak mile na&nbsp;bílém loži v&nbsp;pokoji zašeřeném spuštěnými zelenými žaluziemi, mezi jejichž prkénky promýkaly se&nbsp;zářivé zlaté paprsky a&nbsp;chvěly se&nbsp;jako zlatý prach a&nbsp;vábily ven.</span></p>
        <p class="chunk" data-nb-ref-number="7" id="chunk7" data-nb-words="191" data-nb-chars="1130"><span class="idea" data-nb-ref-number="7" id="idea7" data-nb-words="191" data-nb-chars="1130">Stará kuchařka bránila, aby mladý pán nevycházel, že&nbsp;ještě je&nbsp;chladno. Nezadržela ho. Vykročil ven, usedl na&nbsp;kraji verandy na&nbsp;sluníčku do&nbsp;křesla, jež kuchařka polštáři vystlala, a&nbsp;zadíval se&nbsp;do&nbsp;zářivého červnového rána. Až&nbsp;se&nbsp;mu&nbsp;dech zatajil na&nbsp;čistém, silném vzduchu, v&nbsp;němž se&nbsp;tiše chvěly uvolněné mladé ratolesty v&nbsp;obloucích verandy. Na&nbsp;okamžik přivřel oči oslněn zářivostí rozlitou po&nbsp;vinici, po&nbsp;všem, ale pak hltal krásný rozhled dýchaje s&nbsp;rozkoší balzamický, osvěžující vzduch. Dolů před se&nbsp;hleděl orosenou vinicí, na&nbsp;jejíž vyzářené, zkypřené půdě ležely dlouhé stíny tyček a&nbsp;keřů, hleděl po&nbsp;vinicích vpravo vlevo, z&nbsp;nichž tu&nbsp;tam tyčil se&nbsp;ovocný strom, a&nbsp;níže do&nbsp;roviny, do&nbsp;zahrad i&nbsp;k&nbsp;pastvinám a&nbsp;ladám u&nbsp;Vltavy, z&nbsp;níž se&nbsp;vznášela bělavá pára, a&nbsp;zase k&nbsp;městu, k&nbsp;Praze, k&nbsp;cihlovým, hnědě červeným hradbám zelených drnů, za&nbsp;ně&nbsp;na&nbsp;město, na&nbsp;věže a&nbsp;kostely nad spoustou šindelových a&nbsp;cihlových střech strmící, na&nbsp;jejich štíty, zlacené báně a&nbsp;kříže, bleskotající v&nbsp;ranních paprscích, na&nbsp;všechen ruch a&nbsp;život, na&nbsp;lidi pracující ve&nbsp;vinicích, na&nbsp;stádo ovcí dole i&nbsp;u&nbsp;řeky, na&nbsp;vozy pod bílými plachtami volně hrčící k&nbsp;Špitálské bráně.</span></p>
        <p class="chunk" data-nb-ref-number="8" id="chunk8" data-nb-words="165" data-nb-chars="938"><span class="idea" data-nb-ref-number="8" id="idea8" data-nb-words="165" data-nb-chars="938">S&nbsp;potěšením pozoroval, čehož jindá si&nbsp;sotva povšiml, jak s&nbsp;koňmi a&nbsp;vozem i&nbsp;formanem jdou a&nbsp;kmitají se&nbsp;daleko za&nbsp;vyzářenou silnicí dlouhánské jejich stíny; a&nbsp;zase hleděl na&nbsp;vinice, na&nbsp;jejich ruch. Nikdy se&nbsp;mu&nbsp;nelíbilo tak jako teď, jak v&nbsp;jejich zelenu se&nbsp;probělávají košile vinařů, jak tu&nbsp;tam červeně zahořely šátky žen nebo jejich živůtky i&nbsp;mužská kamizola. To&nbsp;vše jindy často viděl v&nbsp;různých dobách denních, nikdy však nebylo to&nbsp;tak krásné, nikdy neměl z&nbsp;toho pohledu takové radosti jako té&nbsp;chvíle. Až&nbsp;dojat vnímal všecku tu&nbsp;krásu modrojasného nebe, zelených vinic, stříbrem se&nbsp;lesknoucí řeky a&nbsp;Prahy v&nbsp;zářivém osvětlení. Zrak mu&nbsp;po&nbsp;všem těkal a&nbsp;sál jako neklidný motýl. Až&nbsp;pak začal utkvívat, vybírat si&nbsp;a&nbsp;hledat. K&nbsp;týnským věžím upřely se&nbsp;mu&nbsp;oči, k&nbsp;sv. Jakubu, kostel sv. Haštala hledal. Vtom se&nbsp;mu&nbsp;kmitl zasmušilý starý dům U&nbsp;Pražáků, teď že&nbsp;babička zpívá svou ranní: Minula noční hodina, pokleknouc na&nbsp;kolena&nbsp;–&nbsp;– a&nbsp;Helenka, Helenka&nbsp;–</span></p>
        <p class="chunk" data-nb-ref-number="9" id="chunk9" data-nb-words="33" data-nb-chars="199"><span class="idea" data-nb-ref-number="9" id="idea9" data-nb-words="33" data-nb-chars="199">Stín se&nbsp;vedle kmitl, někdo se&nbsp;tu&nbsp;zastavil: osmáhlý synek v&nbsp;kazajce, v&nbsp;nohavicích po&nbsp;kolena, bez punčoch, v&nbsp;hrubých střevících, čepici v&nbsp;ruce. Pozdravil, usmíval se, zdravé zuby se&nbsp;mu&nbsp;zabělaly. Tomáš.</span></p>
        <p class="chunk" data-nb-ref-number="10" id="chunk10" data-nb-words="4" data-nb-chars="26"><span class="idea" data-nb-ref-number="10" id="idea10" data-nb-words="4" data-nb-chars="26">„Říkal mně vinař,“ hlásil.</span></p>
        <p class="chunk" data-nb-ref-number="11" id="chunk11" data-nb-words="60" data-nb-chars="331"><span class="idea" data-nb-ref-number="11" id="idea11" data-nb-words="60" data-nb-chars="331">„Tak; vzkázal jsem ti. Už&nbsp;jsem tě&nbsp;slyšel, dnes, prve jak jsi troubil. Čistě, pěkně.“ Jiřík se&nbsp;na&nbsp;synka zadíval a&nbsp;nevěděl, že&nbsp;dlouho. Tomášovi bylo to&nbsp;až&nbsp;divno. Netušil, že&nbsp;mladý pán sleduje v&nbsp;jeho tváři podobu s&nbsp;Helenkou, že&nbsp;vidí její pěkné čelo, oči. Pojednou se&nbsp;optal, líbí-li se&nbsp;mu&nbsp;ve&nbsp;vinicích, nechtěl-li by&nbsp;raději být v&nbsp;městě.</span></p>
        <p class="chunk" data-nb-ref-number="12" id="chunk12" data-nb-words="10" data-nb-chars="51"><span class="idea" data-nb-ref-number="12" id="idea12" data-nb-words="10" data-nb-chars="51">„To ne,“ vpadl Tomáš živě, „tam je&nbsp;jako ve&nbsp;sklepě.“</span></p>
        <p class="chunk" data-nb-ref-number="13" id="chunk13" data-nb-words="18" data-nb-chars="101"><span class="idea" data-nb-ref-number="13" id="idea13" data-nb-words="18" data-nb-chars="101">Neřekl však, že&nbsp;z&nbsp;města by&nbsp;se&nbsp;tíž utíkalo nežli odtud. Jen dodal: „Tady jsem přece trochu myslivcem.“</span></p>
        <p class="chunk" data-nb-ref-number="14" id="chunk14" data-nb-words="2" data-nb-chars="7"><span class="idea" data-nb-ref-number="14" id="idea14" data-nb-words="2" data-nb-chars="7">„Jak –“</span></p>
        <p class="chunk" data-nb-ref-number="15" id="chunk15" data-nb-words="23" data-nb-chars="135"><span class="idea" data-nb-ref-number="15" id="idea15" data-nb-words="23" data-nb-chars="135">„Ale, trochu chytám do&nbsp;želez tchoře, kuny, tady ve&nbsp;vinicích bývají, a&nbsp;tuhle jsem slyšel, že&nbsp;zahlédli i&nbsp;jezovce, tamhle dál, nad Libní.“</span></p>
        <p class="chunk" data-nb-ref-number="16" id="chunk16" data-nb-words="3" data-nb-chars="22"><span class="idea" data-nb-ref-number="16" id="idea16" data-nb-words="3" data-nb-chars="22">„Ale nemůžeš střílet.“</span></p>
        <p class="chunk" data-nb-ref-number="17" id="chunk17" data-nb-words="11" data-nb-chars="67"><span class="idea" data-nb-ref-number="17" id="idea17" data-nb-words="11" data-nb-chars="67">„Nemám, ale někdy si&nbsp;střelím,“ zazubil se&nbsp;Tomáš. „Vinař má&nbsp;flintu.“</span></p>
        <p class="chunk" data-nb-ref-number="18" id="chunk18" data-nb-words="4" data-nb-chars="21"><span class="idea" data-nb-ref-number="18" id="idea18" data-nb-words="4" data-nb-chars="21">„Ale je&nbsp;to&nbsp;zakázáno.“</span></p>
        <p class="chunk" data-nb-ref-number="19" id="chunk19" data-nb-words="23" data-nb-chars="113"><span class="idea" data-nb-ref-number="19" id="idea19" data-nb-words="23" data-nb-chars="113">„Flintu může mít, aby postrašil zloděje. No&nbsp;a&nbsp;škodná je&nbsp;jako zloděj. A&nbsp;tak když v&nbsp;noci hlídám a&nbsp;něco se&nbsp;namane&nbsp;–“</span></p>
        <p class="chunk" data-nb-ref-number="20" id="chunk20" data-nb-words="7" data-nb-chars="47"><span class="idea" data-nb-ref-number="20" id="idea20" data-nb-words="7" data-nb-chars="47">„Troubíš-li také někdy jindy, nejen na&nbsp;vinaře?“</span></p>
        <p class="chunk" data-nb-ref-number="21" id="chunk21" data-nb-words="4" data-nb-chars="26"><span class="idea" data-nb-ref-number="21" id="idea21" data-nb-words="4" data-nb-chars="26">„Taky si&nbsp;někdy zatroubím.“</span></p>
        <p class="chunk" data-nb-ref-number="22" id="chunk22" data-nb-words="18" data-nb-chars="100"><span class="idea" data-nb-ref-number="22" id="idea22" data-nb-words="18" data-nb-chars="100">A&nbsp;zase chvilku ticho, zas upřel Jiřík na&nbsp;něj oči, a&nbsp;pak volně, měkčeji připomenul, že&nbsp;měli zármutek.</span></p>
        <p class="chunk" data-nb-ref-number="23" id="chunk23" data-nb-words="4" data-nb-chars="27"><span class="idea" data-nb-ref-number="23" id="idea23" data-nb-words="4" data-nb-chars="27">„Měli, babička nám umřela.“</span></p>
        <p class="chunk" data-nb-ref-number="24" id="chunk24" data-nb-words="14" data-nb-chars="89"><span class="idea" data-nb-ref-number="24" id="idea24" data-nb-words="14" data-nb-chars="89">„Sestra byla tuze zarmoucena, viděl jsem ji,“ řekl Jiří nějak nejistě, nehledě na&nbsp;Tomáše.</span></p>
        <p class="chunk" data-nb-ref-number="25" id="chunk25" data-nb-words="14" data-nb-chars="74"><span class="idea" data-nb-ref-number="25" id="idea25" data-nb-words="14" data-nb-chars="74">„Ó byla, a&nbsp;je pořád. Taky mně povídala, že&nbsp;stůněte, nebyl bych nic věděl.“</span></p>
        <p class="chunk" data-nb-ref-number="26" id="chunk26" data-nb-words="11" data-nb-chars="61"><span class="idea" data-nb-ref-number="26" id="idea26" data-nb-words="11" data-nb-chars="61">„Povídala ti&nbsp;–“ A&nbsp;jako by&nbsp;světlo překmitlo jeho bledou tváří.</span></p>
        <p class="chunk" data-nb-ref-number="27" id="chunk27" data-nb-words="18" data-nb-chars="91"><span class="idea" data-nb-ref-number="27" id="idea27" data-nb-words="18" data-nb-chars="91">Stará kuchařka přišla oznámit, že&nbsp;už&nbsp;je&nbsp;snídaně a&nbsp;že mladý pán tuze mluví, že&nbsp;ho&nbsp;to&nbsp;namáhá.</span></p>
        <p class="chunk" data-nb-ref-number="28" id="chunk28" data-nb-words="7" data-nb-chars="41"><span class="idea" data-nb-ref-number="28" id="idea28" data-nb-words="7" data-nb-chars="41">„Nenamáhá; ale jdi, Tomáši, a&nbsp;přijď zas.“</span></p>
        <p class="chunk" data-nb-ref-number="29" id="chunk29" data-nb-words="19" data-nb-chars="114"><span class="idea" data-nb-ref-number="29" id="idea29" data-nb-words="19" data-nb-chars="114">Odpoledne navštívil Jiříka otec. S&nbsp;potěšením slyšel, že&nbsp;syn si&nbsp;tu&nbsp;libuje. Jiřík se&nbsp;dychtivě ptal, jak je&nbsp;panímámě.</span></p>
        <p class="chunk" data-nb-ref-number="30" id="chunk30" data-nb-words="30" data-nb-chars="162"><span class="idea" data-nb-ref-number="30" id="idea30" data-nb-words="30" data-nb-chars="162">„Líp, chvála bohu, líp; pan doktor povídal, že&nbsp;bude-li to&nbsp;tak pokračovat, že&nbsp;za&nbsp;krátký čas bude moci sem na&nbsp;vinici, že&nbsp;toho také potřebuje. Pak bys tu&nbsp;nebyl sám.“</span></p>
        <p class="chunk" data-nb-ref-number="31" id="chunk31" data-nb-words="6" data-nb-chars="41"><span class="idea" data-nb-ref-number="31" id="idea31" data-nb-words="6" data-nb-chars="41">Jiřík usmáv se, spokojeně přikývl hlavou.</span></p>
        <p class="chunk" data-nb-ref-number="32" id="chunk32" data-nb-words="93" data-nb-chars="554"><span class="idea" data-nb-ref-number="32" id="idea32" data-nb-words="93" data-nb-chars="554">Nazejtří měl vzkaz od&nbsp;babičky. P. Daniel ho&nbsp;přinesl. Jiřík sedě odpoledne na&nbsp;verandě na&nbsp;sluníčku, zahlédl mezi révovím jeho bílou hlavu. Starý kněz, maje klobouk v&nbsp;ruce, zvolna stoupal vinicí nahoru; hned zapomněl na&nbsp;únavu, když uviděl Jiříka. Usedl vedle něho, hladil mu&nbsp;přepadlou tvář i&nbsp;hubené bílé ruce a&nbsp;těšil jej, že&nbsp;tady, na&nbsp;zdravém povětří, procul negotiis<a href="#footnote-30240-52">52</a>, se&nbsp;spraví, jen aby se&nbsp;šetřil, to&nbsp;že&nbsp;mu&nbsp;babička vzkazuje, a&nbsp;doktor Globic žádá, aby nic nedělal, nic nečetl. A&nbsp;ví-li, vzpomněl, slyšel-li o&nbsp;tom židovi, jenž se&nbsp;rouhal sv.&nbsp;Janu Nepomuckému.</span></p>
        <p class="chunk" data-nb-ref-number="33" id="chunk33" data-nb-words="150" data-nb-chars="845"><span class="idea" data-nb-ref-number="33" id="idea33" data-nb-words="150" data-nb-chars="845">Jiřík nevěděl, ale zvěděl teď o&nbsp;Frešlovi, a&nbsp;také to, že&nbsp;ten žid dosud sedí v&nbsp;staroměstské šatlavě, že&nbsp;jej už&nbsp;kolikrát mučili, ale nic z&nbsp;něho dosud nedobyli, že&nbsp;tvrdošíjně zapírá a&nbsp;nechce se&nbsp;přiznat. Jiřík poslouchal mlčky. Jindá by&nbsp;se&nbsp;byl tím činem popudil; dnes jej to&nbsp;tížilo a&nbsp;bylo mu&nbsp;nevolno. P. Daniel toho nepostřehl; horlivě mu&nbsp;vypravoval a&nbsp;nadto pak ještě vzpomněl na&nbsp;kutnohorského měšťana a&nbsp;kupce Fellmanna, o&nbsp;kterém mu&nbsp;loni na&nbsp;podzim pověděl, jak se&nbsp;také rouhal sv. Janu Nepomuckému, ten že&nbsp;od&nbsp;té&nbsp;doby seděl v&nbsp;těžkém arestu, že&nbsp;o&nbsp;něm jednali také u&nbsp;apelačního soudu v&nbsp;Praze, ale než se&nbsp;to&nbsp;dojednalo, že&nbsp;ten nevěrec a&nbsp;rouhač bídně dokonal, teď, těchhle dnů, v&nbsp;žaláři že&nbsp;duši pustil, bez pokání, zatvrzelý, v&nbsp;smrtelném hříchu. Vtom starý jezovita přestal, a&nbsp;mžouraje očima, kvapně se&nbsp;nahnul k&nbsp;Jiříkovi, jenž sklesl do&nbsp;křesla a&nbsp;zavřel oči.</span></p>
        <p class="chunk" data-nb-ref-number="34" id="chunk34" data-nb-words="96" data-nb-chars="550"><span class="idea" data-nb-ref-number="34" id="idea34" data-nb-words="96" data-nb-chars="550">Veseleji bylo, když pozejtří přišel Hubátius. Přinesl samé rozmarné příhody a&nbsp;radost zněla z&nbsp;jeho srdečného smíchu. Také o&nbsp;hudbě mnoho věděl; vypravoval o&nbsp;letošní muzice na&nbsp;šífech, o&nbsp;starém Brixim, že&nbsp;opět měl nové opus, že&nbsp;je&nbsp;hráli zase cum applausu<a href="#footnote-30240-53">53</a>, to&nbsp;že&nbsp;bylo plácání, a&nbsp;minulou neděli jak se&nbsp;producírovali, že&nbsp;hráli u&nbsp;cyriáků v&nbsp;kostele po&nbsp;požehnání a&nbsp;zase nové opus, jež složil pan Garaffe, to&nbsp;že&nbsp;je&nbsp;muž virtuosus, že&nbsp;hráli jeho Oratorium seu Operettam de&nbsp;vita sancti Joannis Nepomuceni, že&nbsp;začali po&nbsp;požehnání a&nbsp;že to&nbsp;trvalo až&nbsp;do&nbsp;sedmi hodin.</span></p>
        <p class="chunk" data-nb-ref-number="35" id="chunk35" data-nb-words="6" data-nb-chars="38"><span class="idea" data-nb-ref-number="35" id="idea35" data-nb-words="6" data-nb-chars="38">„A&nbsp;co pan deklamátor?“ vzpomněl Jiřík.</span></p>
        <p class="chunk" data-nb-ref-number="36" id="chunk36" data-nb-words="20" data-nb-chars="110"><span class="idea" data-nb-ref-number="36" id="idea36" data-nb-words="20" data-nb-chars="110">„A&nbsp;bože, Jiříku, tolik se&nbsp;po&nbsp;vás vyptává, každý den, jak vám je, pozdravuje vás, abyste mezi nás brzo přišel.“</span></p>
        <p class="chunk" data-nb-ref-number="37" id="chunk37" data-nb-words="3" data-nb-chars="25"><span class="idea" data-nb-ref-number="37" id="idea37" data-nb-words="3" data-nb-chars="25">„Chodí ještě poslouchat?“</span></p>
        <p class="chunk" data-nb-ref-number="38" id="chunk38" data-nb-words="2" data-nb-chars="11"><span class="idea" data-nb-ref-number="38" id="idea38" data-nb-words="2" data-nb-chars="11">„Teď málo.“</span></p>
        <p class="chunk" data-nb-ref-number="39" id="chunk39" data-nb-words="4" data-nb-chars="29"><span class="idea" data-nb-ref-number="39" id="idea39" data-nb-words="4" data-nb-chars="29">„Pozdravujte ho, prosím vás.“</span></p>
        <p class="chunk" data-nb-ref-number="40" id="chunk40" data-nb-words="263" data-nb-chars="1657"><span class="idea" data-nb-ref-number="40" id="idea40" data-nb-words="263" data-nb-chars="1657">Jiřík záhy začal neposlouchati rad P. Daniela i&nbsp;své babičky. Unavovalo jej stále sedět nebo polehovat a&nbsp;mysl žádala zaměstnání. Florián Mariánek mu&nbsp;ochotně i&nbsp;dovedně pomohl, když za&nbsp;své druhé návštěvy zvěděl, že&nbsp;Jiřík touží po&nbsp;knihách. Přinesl mu&nbsp;z&nbsp;jeho pokojíčku, aby u&nbsp;Březinů o&nbsp;tom nezvěděli, tak jak si&nbsp;Jiřík ustanovil, modlitební knihu, svazek Ovidia, svazek Vergilia. Jiřík byl by&nbsp;se&nbsp;rád i&nbsp;Hájkovou kronikou potěšil; než na&nbsp;těžkou, velkou tu&nbsp;knihu byl sláb a&nbsp;také Mariánek si&nbsp;netroufal nepozorovaně ji&nbsp;sem dopravit. Malého Zdoroslavíčka mohl snadno přinést, ale na&nbsp;toho si&nbsp;Jiřík nevzpomněl. Lačně, dychtivě sáhl po&nbsp;knihách. Čtení bylo mu&nbsp;teď zvláštní rozkoší. Tolik neděl neměl řádky v&nbsp;ruce a&nbsp;tady pod křivolakými haluzemi věkovitého dubu, v&nbsp;chladivém jeho stínu se&nbsp;obzvláště příjemně četlo. Nikdy ho&nbsp;nepoutaly básně těch starých básníků tak jako tady, v&nbsp;zelenu, v&nbsp;samotě a&nbsp;tichu. Byly to&nbsp;většinou známé verše, ale rozcitlivělá jeho duše vnímala je&nbsp;vroucněji a&nbsp;hloub, a&nbsp;s&nbsp;takovým zájmem, jako by&nbsp;je&nbsp;četl poprvé. Čítal Metamorfózy Ovidiovy, eklogy Vergiliovy. Všecko teď živěji mu&nbsp;vystupovalo, zvláště ženské postavy, jejichž steskům a&nbsp;nářkům dříve nerozuměl; a&nbsp;milostné scény a&nbsp;projevy, které jindá zběžně, bez určité představy přeběhl, dojímaly ho. Často si&nbsp;také zablouznil. V&nbsp;starých posvátných hájích bloudil, skalní mořský břeh se&nbsp;mu&nbsp;vynořil a&nbsp;na skále, nad příbojem vln unylá dívka hledící do&nbsp;dálky nekonečného moře. Měla Helenčinu podobu tak jako kněžka nebo bohyně v&nbsp;posvátném háji nebo v&nbsp;jarní krajině pastýřka sedící pod břízami a&nbsp;naslouchající Tityrově flétně, jejíž toužebný hlas zazníval z&nbsp;travnatého, stinného úbočí zpod rozložitého buku.</span></p>
        <p class="chunk" data-nb-ref-number="41" id="chunk41" data-nb-words="81" data-nb-chars="451"><span class="idea" data-nb-ref-number="41" id="idea41" data-nb-words="81" data-nb-chars="451">Byly však chvíle, kdy nechával vysněného světa, kdy schvacovaly jej tesknota a&nbsp;touha; tu&nbsp;zacházel do&nbsp;starého domu U&nbsp;Pražáků. Taky na&nbsp;vinici netísnily ho&nbsp;úvahy o&nbsp;víře, že&nbsp;Helenka je&nbsp;z&nbsp;kacířského rodu; teď jen toužil ji&nbsp;spatřit. Věčností se&nbsp;mu&nbsp;zdálo, co&nbsp;ji&nbsp;neviděl. A&nbsp;nemohl o&nbsp;ní pohovořit, leda se&nbsp;jen kradí a&nbsp;jako mimochodem zmínit, když Tomáš přišel. Už&nbsp;to&nbsp;jej těšilo, a&nbsp;proto rád vítal mladého vinaře, i&nbsp;proto, že&nbsp;mu&nbsp;svou tváří připomínal Helenku.&nbsp;–</span></p>
        <p class="chunk" data-nb-ref-number="42" id="chunk42" data-nb-words="115" data-nb-chars="684"><span class="idea" data-nb-ref-number="42" id="idea42" data-nb-words="115" data-nb-chars="684">Druhého pátku, co&nbsp;Jiřík meškal na&nbsp;vinici, dověděl se&nbsp;od&nbsp;pantáty, že&nbsp;se&nbsp;zítra sem přestěhuje panímáma, aby se&nbsp;zotavila po&nbsp;dlouhé, těžké nemoci. Jiřík se&nbsp;těšil na&nbsp;macechu. Hned od&nbsp;časného jitra ji&nbsp;očekával. Přišli nosiči, kteří dopravili sem peřiny, truhlu s&nbsp;vinutím<a href="#footnote-30240-54">54</a> a&nbsp;šatstvem. Od&nbsp;nich zvěděl, že&nbsp;paní stará přibude později, před polednem, zatím že&nbsp;se&nbsp;tu&nbsp;všechno urovná a&nbsp;přichystá. Vyšel ze&nbsp;stavení a&nbsp;usedl pod dub. Vzal si&nbsp;knihu s&nbsp;sebou, ale nechal ji&nbsp;na&nbsp;lavičce, jak se&nbsp;zahleděl po&nbsp;vinicích a&nbsp;okolí, vyzářených krásným červnovým jitrem. Svěží vánek vál, listí v&nbsp;koruně dubu zticha šelestilo. Zraky Jiříkovy těkaly, až&nbsp;pak náhle utkvěly na&nbsp;stezce vedoucí vinicí nahoru k&nbsp;lusthauzu.</span></p>
        <p class="chunk" data-nb-ref-number="43" id="chunk43" data-nb-words="83" data-nb-chars="510"><span class="idea" data-nb-ref-number="43" id="idea43" data-nb-words="83" data-nb-chars="510">Rychlým krokem, s&nbsp;pochýlenou tváří, sledující cestu a&nbsp;schůdky z&nbsp;břeven místem v&nbsp;cestě zdělané, svižně stoupalo děvče, ne&nbsp;vinařské, ale po&nbsp;městsku oblečené, s&nbsp;pentlíkem ve&nbsp;vlasech, ve&nbsp;světlém kvítkovaném kabátku s&nbsp;rukávy po&nbsp;lokte. Na&nbsp;okamžik mu&nbsp;zmizelo pod schody terasy, vtom už&nbsp;se&nbsp;po&nbsp;nich překmitla a&nbsp;stanula na&nbsp;posledním stupni dychtivě vyhlížejíc a&nbsp;pozorujíc lusthauz dále nalevo před ní. Jiříkovi se&nbsp;zachvěla kolena. Helenka! S&nbsp;úžasem hleděl na&nbsp;ni&nbsp;jako na&nbsp;zjevení. Neviděla ho, chtěla jíti dále do&nbsp;stavení.</span></p>
        <p class="chunk" data-nb-ref-number="44" id="chunk44" data-nb-words="2" data-nb-chars="19"><span class="idea" data-nb-ref-number="44" id="idea44" data-nb-words="2" data-nb-chars="19">„Helenko!“ vyrazil.</span></p>
        <p class="chunk" data-nb-ref-number="45" id="chunk45" data-nb-words="63" data-nb-chars="426"><span class="idea" data-nb-ref-number="45" id="idea45" data-nb-words="63" data-nb-chars="426">Lekla se, stála okamžik nehnutě, zarděla se, pak bez rozmýšlení spěchala k&nbsp;němu. Viděl ji&nbsp;štíhlou, nesoucí se&nbsp;lehkým krokem po&nbsp;trávníku v&nbsp;radostném překvapení, v&nbsp;radostném spěchu. Ale když stanula před ním, když zblízka jej spatřila přepadlého, přibledlého, když jí&nbsp;podal hubenou bílou ruku, nemohla pohnutím promluvit. Jiřík nepustil hned její pravici. Vzrušen, blaženě překvapen zapomněl na&nbsp;stavení opodál, na&nbsp;všechno okolí.</span></p>
        <p class="chunk" data-nb-ref-number="46" id="chunk46" data-nb-words="9" data-nb-chars="51"><span class="idea" data-nb-ref-number="46" id="idea46" data-nb-words="9" data-nb-chars="51">„To jsem vás už&nbsp;dávno neviděl, Helenko, tak dávno!“</span></p>
        <p class="chunk" data-nb-ref-number="47" id="chunk47" data-nb-words="11" data-nb-chars="58"><span class="idea" data-nb-ref-number="47" id="idea47" data-nb-words="11" data-nb-chars="58">„Mnoho jste zkusil, vzpomínala jsem. Ale teď je&nbsp;vám líp&nbsp;–“</span></p>
        <p class="chunk" data-nb-ref-number="48" id="chunk48" data-nb-words="19" data-nb-chars="104"><span class="idea" data-nb-ref-number="48" id="idea48" data-nb-words="19" data-nb-chars="104">„Teď je&nbsp;mi&nbsp;dobře.“ Bylo to&nbsp;vidět na&nbsp;jeho zjasněných očích, oddaně, něžně na&nbsp;ni&nbsp;upřených. „Přišla jste&nbsp;–“</span></p>
        <p class="chunk" data-nb-ref-number="49" id="chunk49" data-nb-words="4" data-nb-chars="27"><span class="idea" data-nb-ref-number="49" id="idea49" data-nb-words="4" data-nb-chars="27">„Paní babička mne poslala.“</span></p>
        <p class="chunk" data-nb-ref-number="50" id="chunk50" data-nb-words="3" data-nb-chars="17"><span class="idea" data-nb-ref-number="50" id="idea50" data-nb-words="3" data-nb-chars="17">„Vzkazuje něco&nbsp;–“</span></p>
        <p class="chunk" data-nb-ref-number="51" id="chunk51" data-nb-words="5" data-nb-chars="31"><span class="idea" data-nb-ref-number="51" id="idea51" data-nb-words="5" data-nb-chars="31">„Ne, nevzkazuje; já&nbsp;tu&nbsp;ostanu.“</span></p>
        <p class="chunk" data-nb-ref-number="52" id="chunk52" data-nb-words="6" data-nb-chars="38"><span class="idea" data-nb-ref-number="52" id="idea52" data-nb-words="6" data-nb-chars="38">Jiřík se&nbsp;v&nbsp;radostném leknutí vychýlil.</span></p>
        <p class="chunk" data-nb-ref-number="53" id="chunk53" data-nb-words="2" data-nb-chars="17"><span class="idea" data-nb-ref-number="53" id="idea53" data-nb-words="2" data-nb-chars="17">„Tady? Ostanete?“</span></p>
        <p class="chunk" data-nb-ref-number="54" id="chunk54" data-nb-words="4" data-nb-chars="34"><span class="idea" data-nb-ref-number="54" id="idea54" data-nb-words="4" data-nb-chars="34">„Ostanu. Budu opatrovat panímámu.“</span></p>
        <p class="chunk" data-nb-ref-number="55" id="chunk55" data-nb-words="1" data-nb-chars="6"><span class="idea" data-nb-ref-number="55" id="idea55" data-nb-words="1" data-nb-chars="6">„Ach!“</span></p>
        <p class="chunk" data-nb-ref-number="56" id="chunk56" data-nb-words="17" data-nb-chars="101"><span class="idea" data-nb-ref-number="56" id="idea56" data-nb-words="17" data-nb-chars="101">„Přišla jsem napřed všecko přichystat,“ měla se&nbsp;k&nbsp;odchodu, „aby paní stará měla všecko jak náleží.“&nbsp;–</span></p>
        <p class="chunk" data-nb-ref-number="57" id="chunk57" data-nb-words="27" data-nb-chars="149"><span class="idea" data-nb-ref-number="57" id="idea57" data-nb-words="27" data-nb-chars="149">Jiřík hleděl za&nbsp;Helenkou, až&nbsp;zmizela v&nbsp;lusthauzu. Bylo mu&nbsp;jako v&nbsp;krásném snu. „Ale je&nbsp;to&nbsp;pravda,“ zajásalo v&nbsp;něm. „Zůstane, zůstane, bude tu&nbsp;s&nbsp;námi!“</span></p>
        <p class="chunk" data-nb-ref-number="58" id="chunk58" data-nb-words="30" data-nb-chars="201"><span class="idea" data-nb-ref-number="58" id="idea58" data-nb-words="30" data-nb-chars="201">Zůstal pod dubem, až&nbsp;přinesli mladou jeho macechu. Seděla v&nbsp;nosítkách měkce vystlaných bílými poduškami. Na&nbsp;přibledlé, hubené tváři bylo zřejmo, jak těžká nemoc ji&nbsp;mořila. Vedle nosítek kráčel Březina.</span></p>
        <p class="chunk" data-nb-ref-number="59" id="chunk59" data-nb-words="25" data-nb-chars="145"><span class="idea" data-nb-ref-number="59" id="idea59" data-nb-words="25" data-nb-chars="145">Jiřík pozdravil matku hned u&nbsp;schodů terasy. Vítal ji&nbsp;srdečně, s&nbsp;patrným potěšením. Podala mu&nbsp;z&nbsp;nosítek bílou svou ruku a&nbsp;řekla s&nbsp;jímavým úsměvem:</span></p>
        <p class="chunk" data-nb-ref-number="60" id="chunk60" data-nb-words="8" data-nb-chars="58"><span class="idea" data-nb-ref-number="60" id="idea60" data-nb-words="8" data-nb-chars="58">„Jiříčku, spolu jsme stonali, spolu budeme se&nbsp;uzdravovat.“</span></p>
        <p class="chunk" data-nb-ref-number="61" id="chunk61" data-nb-words="18" data-nb-chars="105"><span class="idea" data-nb-ref-number="61" id="idea61" data-nb-words="18" data-nb-chars="105">Dojat políbil jí&nbsp;vroucně ruku. Ani nevěděl, že&nbsp;v&nbsp;tom pohnutí byl i&nbsp;záchvěv bezděčné vděčnosti za&nbsp;Helenku.</span></p>
        <p class="chunk" data-nb-ref-number="62" id="chunk62" data-nb-words="8" data-nb-chars="50"><span class="idea" data-nb-ref-number="62" id="idea62" data-nb-words="8" data-nb-chars="50"><a href="#footnote-30240-52-backlink">52</a> Vzdálen ruchu světa, prost starostí. Pozn. red.</span></p>
        <p class="chunk" data-nb-ref-number="63" id="chunk63" data-nb-words="5" data-nb-chars="25"><span class="idea" data-nb-ref-number="63" id="idea63" data-nb-words="5" data-nb-chars="25"><a href="#footnote-30240-53-backlink">53</a> S&nbsp;potleske. Pozn. red.</span></p>
        <p class="chunk" data-nb-ref-number="64" id="chunk64" data-nb-words="4" data-nb-chars="21"><span class="idea" data-nb-ref-number="64" id="idea64" data-nb-words="4" data-nb-chars="21"><a href="#footnote-30240-54-backlink">54</a> Prádlo. Pozn. red.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_054.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>