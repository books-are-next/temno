<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="X">
    <meta name="apple-mobile-web-app-capable" content="yes">
    <title>X</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./temno_015.html">
    <link rel="next" href="./temno_017.html">
    <meta name="nb-order" content="10">
    <link rel="self" href="temno_016.html">
    <meta name="nb-identifier" content="jirasek-temno-06e86d4">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3808" data-nb-chars="22560">
    <nav role="doc-toc">
      <ul class="plain section">
        <li><a href="temno_007.html">I</a></li>
        <li><a href="temno_008.html">II</a></li>
        <li><a href="temno_009.html">III</a></li>
        <li><a href="temno_010.html">IV</a></li>
        <li><a href="temno_011.html">V</a></li>
        <li><a href="temno_012.html">VI</a></li>
        <li><a href="temno_013.html">VII</a></li>
        <li><a href="temno_014.html">VIII</a></li>
        <li><a href="temno_015.html">IX</a></li>
        <li><a href="temno_016.html">X</a></li>
        <li><a href="temno_017.html">XI</a></li>
        <li><a href="temno_018.html">XII</a></li>
        <li><a href="temno_019.html">XIII</a></li>
        <li><a href="temno_020.html">XIV</a></li>
        <li><a href="temno_021.html">XV</a></li>
        <li><a href="temno_022.html">XVI</a></li>
        <li><a href="temno_023.html">XVII</a></li>
        <li><a href="temno_024.html">XVIII</a></li>
        <li><a href="temno_025.html">XIX</a></li>
        <li><a href="temno_026.html">XX</a></li>
        <li><a href="temno_027.html">XXI</a></li>
        <li><a href="temno_028.html">XXII</a></li>
        <li><a href="temno_029.html">XXIII</a></li>
        <li><a href="temno_030.html">XXIV</a></li>
        <li><a href="temno_031.html">XXV</a></li>
        <li><a href="temno_032.html">XXVI</a></li>
        <li><a href="temno_033.html">XVII</a></li>
        <li><a href="temno_034.html">XXVIII</a></li>
        <li><a href="temno_035.html">XXIX</a></li>
        <li><a href="temno_036.html">XXX</a></li>
        <li><a href="temno_037.html">XXXI</a></li>
        <li><a href="temno_038.html">XXXII</a></li>
        <li><a href="temno_039.html">XXXIII</a></li>
        <li><a href="temno_040.html">XXXIV</a></li>
        <li><a href="temno_041.html">XXXV</a></li>
        <li><a href="temno_042.html">XXXVI</a></li>
        <li><a href="temno_043.html">XXXVII</a></li>
        <li><a href="temno_044.html">XXXVIII</a></li>
        <li><a href="temno_045.html">XXXIX</a></li>
        <li><a href="temno_046.html">XL</a></li>
        <li><a href="temno_047.html">XLI</a></li>
        <li><a href="temno_048.html">XLII</a></li>
        <li><a href="temno_049.html">XLIII</a></li>
        <li><a href="temno_050.html">XLIV</a></li>
        <li><a href="temno_051.html">XLV</a></li>
        <li><a href="temno_052.html">XLVI</a></li>
        <li><a href="temno_053.html">XLVII</a></li>
        <li><a href="temno_054.html">XLVIII</a></li>
        <li><a href="temno_055.html">XLIX</a></li>
        <li><a href="temno_056.html">L</a></li>
        <li><a href="temno_057.html">LI</a></li>
        <li><a href="temno_058.html">LII</a></li>
        <li><a href="temno_059.html">LIII</a></li>
        <li><a href="temno_060.html">LIV</a></li>
        <li><a href="temno_061.html">LV</a></li>
        <li><a href="temno_062.html">LVI</a></li>
        <li><a href="temno_063.html">LVII</a></li>
        <li><a href="temno_064.html">LVIII</a></li>
        <li><a href="temno_065.html">LIX</a></li>
        <li><a href="temno_066.html">LX</a></li>
        <li><a href="temno_067.html">LXI</a></li>
        <li><a href="temno_068.html">LXII</a></li>
        <li><a href="temno_069.html">LXIII</a></li>
        <li><a href="temno_070.html">LXIV</a></li>
        <li><a href="temno_071.html">LXV</a></li>
        <li><a href="temno_072.html">LXVI</a></li>
        <li><a href="temno_073.html">LXVII</a></li>
        <li><a href="temno_074.html">LXVIII</a></li>
        <li><a href="temno_075.html">LXIX</a></li>
        <li><a href="temno_076.html">LXX</a></li>
        <li><a href="temno_077.html">LXXI</a></li>
        <li><a href="temno_078.html">LXXII</a></li>
        <li><a href="temno_079.html">LXXIII</a></li>
        <li><a href="temno_080.html">LXXIV</a></li>
        <li><a href="temno_081.html">LXXV</a></li>
        <li><a href="temno_082.html">LXXVI</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">X</span></h1>
        <section>
          <p class="chunk" data-nb-ref-number="2" data-nb-words="34" data-nb-chars="239"><span class="idea" data-nb-ref-number="2" id="idea2" data-nb-words="34" data-nb-chars="239">Altán v&nbsp;zahradě na&nbsp;Skalce zase prohlédl. Staré listí kolem něho odmetli, zelené žaluzie vytáhli, dveře, okénka otevřeli. Jarní, svěží vzduch provanul dřevěným domkem, proud zářivého světla vyjasnil několik rytin po&nbsp;jeho ztemnělých stěnách.</span></p>
          <p class="chunk" data-nb-ref-number="3" data-nb-words="123" data-nb-chars="746"><span class="idea" data-nb-ref-number="3" id="idea3" data-nb-words="123" data-nb-chars="746">Slečna Polexina občas tu&nbsp;poseděla v&nbsp;zlatém proudu hřejivém a&nbsp;zase začala tu&nbsp;sušit léčivé byliny. Helenka myslivcova nosila jí&nbsp;po&nbsp;jejím návodu dary prvního jara, zlatý podběl, bělostné trnkové květy, fialky, zardělé trsy plicníku. Chodila na&nbsp;něj a&nbsp;na jiné kvítí pod jižní zámecký svah, pod zámkem i&nbsp;dál hustě zarostlý. Pod tím prudkým svahem ve&nbsp;stínu vysokých, košatých olší tiše ubíhal Zlatý potok čiré, přečisté vody. Pěkně se&nbsp;tu&nbsp;chodilo loukou pod zámeckou skalou opukovou a&nbsp;dál proti vodě údolíčkem po&nbsp;stezníku; vedl pod buky a&nbsp;habry v&nbsp;samém úpatí lesnatého svahu, pod olšemi u&nbsp;klidné říčky, pod krytem mladě zelených, jarně prozářených korun, v&nbsp;nehnutých stínech i&nbsp;zlatých prosvitech chvějících se&nbsp;na&nbsp;šedých kmenech i&nbsp;lesní půdou i&nbsp;po stezce.</span></p>
          <p class="chunk" data-nb-ref-number="4" data-nb-words="57" data-nb-chars="354"><span class="idea" data-nb-ref-number="4" id="idea4" data-nb-words="57" data-nb-chars="354">Ale kam vedl ten tichý, opuštěný chodník ruchem a&nbsp;životem omlazujícího jara! U&nbsp;černých dřevěných vrat mezi dvěma zděnými pilíři končil. Pilíře byly neomítnuty; kryly je&nbsp;velké placaté kameny, po&nbsp;nichž se&nbsp;zelenal i&nbsp;zardíval tučný, hustě se&nbsp;rozrůstající netřesk. Za&nbsp;pilíři vlevo vpravo zeď a&nbsp;vzadu zeď; mezi nimi židovský hřbitov s&nbsp;márnicí za&nbsp;černými vraty.</span></p>
          <p class="chunk" data-nb-ref-number="5" data-nb-words="66" data-nb-chars="378"><span class="idea" data-nb-ref-number="5" id="idea5" data-nb-words="66" data-nb-chars="378">Zeď nalevo a&nbsp;ta vzadu ve&nbsp;stínu lesa, zčásti ve&nbsp;svahu; ta&nbsp;vpravo táhla se&nbsp;pod olšemi nad samou říčkou, jež nedaleko, oklikou přitékajíc, zrovna proti hřbitovu, padala a&nbsp;šuměla přes splav ve&nbsp;stínu černého lesa tmícího se&nbsp;po&nbsp;obou stranách toho jezu. Jeho voda se&nbsp;leskla a&nbsp;bíle pěnila v&nbsp;těch stínech a&nbsp;šuměla, bez únavy šuměla do&nbsp;mrtvého ticha zapadlého hřbitova v&nbsp;osamělém zákoutí.</span></p>
          <p class="chunk" data-nb-ref-number="6" data-nb-words="97" data-nb-chars="595"><span class="idea" data-nb-ref-number="6" id="idea6" data-nb-words="97" data-nb-chars="595">Helenka dříve, před léty, když byla dítětem, někdy sem zabloudila s&nbsp;bratrem a&nbsp;tu se&nbsp;odvážili nahlédnout vraty do&nbsp;zarostlého hřbitova židovského, jemuž se&nbsp;lidé i&nbsp;za dne vyhýbali. V&nbsp;husté jeho trávě trčelo několik kolmo postavených desek kamenných s&nbsp;nápisy hebrejskou literou. Myslivcovy děti dívaly se&nbsp;tam v&nbsp;úzkostné zvědavosti a&nbsp;pak náhle utíkaly jakoby naráz postrašené, jako by&nbsp;byly opravdu zhlédly starého Feiwla Áróna dlouhé šedé brady, o&nbsp;kterém nahoře ve&nbsp;dvoře slýchaly, že&nbsp;nemá v&nbsp;hrobě pokoje, že&nbsp;o&nbsp;půlnoci sedá na&nbsp;kameni s&nbsp;tím podivným židovským písmem a&nbsp;plačtivě zlaťáky počítá a&nbsp;běduje.</span></p>
          <p class="chunk" data-nb-ref-number="7" data-nb-words="83" data-nb-chars="518"><span class="idea" data-nb-ref-number="7" id="idea7" data-nb-words="83" data-nb-chars="518">Teď toho jara 1725 měla tu&nbsp;Helenka myslivcova také divé vidění. Hledajíc jednou pozdě odpoledne slečně kvítí, došla bezděky, nepovšimnuvši sobě, skoro až&nbsp;k&nbsp;samému hřbitovu. Stromy stály tiše; nehnul se&nbsp;ani lístek, nehnula se&nbsp;tráva kolem pomníků na&nbsp;hřbitově, nezachvěla se&nbsp;ani lodyha mladé divizny vyrůstající nad černými vraty na&nbsp;jednom z&nbsp;pilířů. Splav šuměl do&nbsp;hlubokého ticha nehlučně, jako by&nbsp;sám se&nbsp;pro to&nbsp;ticho tlumil. A&nbsp;žádný jiný zvuk. Pojednou však, když se&nbsp;Helenka zase shýbala, zazněl. Mužský hlas promluvil:</span></p>
          <p class="chunk" data-nb-ref-number="8" data-nb-words="5" data-nb-chars="31"><span class="idea" data-nb-ref-number="8" id="idea8" data-nb-words="5" data-nb-chars="31">„Ale, ale, děťátko, vítám vás!“</span></p>
          <p class="chunk" data-nb-ref-number="9" data-nb-words="5" data-nb-chars="25"><span class="idea" data-nb-ref-number="9" id="idea9" data-nb-words="5" data-nb-chars="25">Znělo to&nbsp;měkce a&nbsp;srdečně.</span></p>
          <p class="chunk" data-nb-ref-number="10" data-nb-words="69" data-nb-chars="432"><span class="idea" data-nb-ref-number="10" id="idea10" data-nb-words="69" data-nb-chars="432">Helenka se&nbsp;prudce vztyčila, jako když ohnutý, vláčný prut se&nbsp;vymrští. Zarazila se&nbsp;tím více, že&nbsp;nebylo vidět toho, jenž ji&nbsp;tak vítal. Ohlížela se&nbsp;ulekaně. Kousek před ní&nbsp;nalevo nad stezkou za&nbsp;starým rozložitým bukem u&nbsp;zeleného keře vychýlil se&nbsp;suchý mužík v&nbsp;zeleném kabátě, sedě na&nbsp;zemi, hladce vyholený, dlouhých černých vlasů za&nbsp;uši sčesaných, přibledlý, hustého černého obočí, se&nbsp;zardělou bradavicí jako puchýřkem na&nbsp;pravém víčku.</span></p>
          <p class="chunk" data-nb-ref-number="11" data-nb-words="92" data-nb-chars="593"><span class="idea" data-nb-ref-number="11" id="idea11" data-nb-words="92" data-nb-chars="593">Podivný obličej poloskrytého mužíka v&nbsp;zeleném kabátě, nenadálý ten zjev tady v&nbsp;lesním příšeří u&nbsp;vody, u&nbsp;šumějícího splavu postrašil Helenku. Hastrman byl její první pomyšlení. Leknutím se&nbsp;nemohla ani hnout, ani promluvit. Nenadálý hastrmánek to&nbsp;zpozoroval a&nbsp;hned chlácholil zase měkkým hlasem, usmívavě: „Ale, ale, děťátko, nebojte se, nic se&nbsp;nebojte. Jsem pocestný, hodinář pocestný jsem, děťátko. Bloudil jsem, dlouho jsem bloudil. A&nbsp;teď si&nbsp;tu&nbsp;hovím, odpočívám. A&nbsp;vy, děťátko,“ usmíval se&nbsp;a&nbsp;mluvil přívětivě, „odkudpak jste, ze&nbsp;vsi? Ale to&nbsp;ne, děťátko, jak vidím; snad ze&nbsp;zámku tady, viďte.“</span></p>
          <p class="chunk" data-nb-ref-number="12" data-nb-words="41" data-nb-chars="242"><span class="idea" data-nb-ref-number="12" id="idea12" data-nb-words="41" data-nb-chars="242">Helence nepřipadlo v&nbsp;tom zaleknutí, že&nbsp;„bloudící“ ví&nbsp;o&nbsp;zámku, kterého nebylo odtud vidět, a&nbsp;hned přisvědčila, že&nbsp;je&nbsp;ze&nbsp;zámku. Z&nbsp;ochoty i&nbsp;z&nbsp;bázně tak učinila; nebyloť jí&nbsp;volno v&nbsp;opuštěném zákoutí židovského hřbitova s&nbsp;cizím mužem tak podivným.</span></p>
          <p class="chunk" data-nb-ref-number="13" data-nb-words="16" data-nb-chars="88"><span class="idea" data-nb-ref-number="13" id="idea13" data-nb-words="16" data-nb-chars="88">„Ale, ale, to&nbsp;jsem si&nbsp;hned pomyslil, podle šatů. A&nbsp;víte-li pak, je-li pan správec doma?“</span></p>
          <p class="chunk" data-nb-ref-number="14" data-nb-words="4" data-nb-chars="22"><span class="idea" data-nb-ref-number="14" id="idea14" data-nb-words="4" data-nb-chars="22">„Je, byl v&nbsp;kanceláři.“</span></p>
          <p class="chunk" data-nb-ref-number="15" data-nb-words="4" data-nb-chars="18"><span class="idea" data-nb-ref-number="15" id="idea15" data-nb-words="4" data-nb-chars="18">„A&nbsp;pan myslivec&nbsp;–“</span></p>
          <p class="chunk" data-nb-ref-number="16" data-nb-words="5" data-nb-chars="39"><span class="idea" data-nb-ref-number="16" id="idea16" data-nb-words="5" data-nb-chars="39">Helenka překvapeně pohlédla na&nbsp;cizince.</span></p>
          <p class="chunk" data-nb-ref-number="17" data-nb-words="3" data-nb-chars="17"><span class="idea" data-nb-ref-number="17" id="idea17" data-nb-words="3" data-nb-chars="17">„Je, pantáta je.“</span></p>
          <p class="chunk" data-nb-ref-number="18" data-nb-words="43" data-nb-chars="237"><span class="idea" data-nb-ref-number="18" id="idea18" data-nb-words="43" data-nb-chars="237">„Ale, ale, děťátko&nbsp;– Tak vy&nbsp;jste myslivcova!“ zvolal cizinec potěšen a&nbsp;rychle vstal. Všimla si&nbsp;mžikem, že&nbsp;není velký, že&nbsp;má&nbsp;světlé koženky po&nbsp;kolena, šedé punčochy a&nbsp;že na&nbsp;zemi u&nbsp;klobouku a&nbsp;hole leží kožený vak srstnatý z&nbsp;černého telete.</span></p>
          <p class="chunk" data-nb-ref-number="19" data-nb-words="7" data-nb-chars="57"><span class="idea" data-nb-ref-number="19" id="idea19" data-nb-words="7" data-nb-chars="57">„Myslivcova,“ opakoval; pojednou však zeptal se&nbsp;zkoumavě:</span></p>
          <p class="chunk" data-nb-ref-number="20" data-nb-words="6" data-nb-chars="32"><span class="idea" data-nb-ref-number="20" id="idea20" data-nb-words="6" data-nb-chars="32">„Tak to&nbsp;v&nbsp;Mezřiči máte přátele.“</span></p>
          <p class="chunk" data-nb-ref-number="21" data-nb-words="2" data-nb-chars="16"><span class="idea" data-nb-ref-number="21" id="idea21" data-nb-words="2" data-nb-chars="16">„Mám, strejčka.“</span></p>
          <p class="chunk" data-nb-ref-number="22" data-nb-words="2" data-nb-chars="19"><span class="idea" data-nb-ref-number="22" id="idea22" data-nb-words="2" data-nb-chars="19">„Kterého, děťátko.“</span></p>
          <p class="chunk" data-nb-ref-number="23" data-nb-words="1" data-nb-chars="9"><span class="idea" data-nb-ref-number="23" id="idea23" data-nb-words="1" data-nb-chars="9">„Klance.“</span></p>
          <p class="chunk" data-nb-ref-number="24" data-nb-words="11" data-nb-chars="69"><span class="idea" data-nb-ref-number="24" id="idea24" data-nb-words="11" data-nb-chars="69">„Ale, ale, toho znám, dobře znám. Ten chodí před tváří Hospodinovou.“</span></p>
          <p class="chunk" data-nb-ref-number="25" data-nb-words="56" data-nb-chars="315"><span class="idea" data-nb-ref-number="25" id="idea25" data-nb-words="56" data-nb-chars="315">Strach padal z&nbsp;Helenky. Cizinec, jenž za&nbsp;posledních slov svých zkoumavě na&nbsp;ni&nbsp;oči upíral, přiblížil se&nbsp;na&nbsp;krok a&nbsp;tišeji, důvěrně oznamoval: „Byl jsem taky u&nbsp;něho, předloni na&nbsp;podzim, ba&nbsp;už&nbsp;na&nbsp;zimu, to&nbsp;jsem šel tady přes Skalku. To&nbsp;jsem taky mluvil s&nbsp;pantátou, ale vás jsem neviděl, děťátko, dlouho jsem tu&nbsp;nepobyl.“</span></p>
          <p class="chunk" data-nb-ref-number="26" data-nb-words="21" data-nb-chars="113"><span class="idea" data-nb-ref-number="26" id="idea26" data-nb-words="21" data-nb-chars="113">Helenka se&nbsp;zarazila, jak se&nbsp;jí&nbsp;mihlo, že&nbsp;ten čas tenkrát stavil se&nbsp;u&nbsp;nich krajkář. Ale cizinec rychle mluvil dál:</span></p>
          <p class="chunk" data-nb-ref-number="27" data-nb-words="10" data-nb-chars="56"><span class="idea" data-nb-ref-number="27" id="idea27" data-nb-words="10" data-nb-chars="56">„Dnes bych už&nbsp;nemoh mluvit s&nbsp;pantátou. Je&nbsp;pozdě nahoru.“</span></p>
          <p class="chunk" data-nb-ref-number="28" data-nb-words="3" data-nb-chars="16"><span class="idea" data-nb-ref-number="28" id="idea28" data-nb-words="3" data-nb-chars="16">„Řekla bych mu.“</span></p>
          <p class="chunk" data-nb-ref-number="29" data-nb-words="21" data-nb-chars="131"><span class="idea" data-nb-ref-number="29" id="idea29" data-nb-words="21" data-nb-chars="131">„Prosím vás, že&nbsp;jsem tady, že&nbsp;bych se&nbsp;třeba zítra stavil. Ale jinému to&nbsp;neříkejte, rozumíte mně. Neříkejte žádnému, jen pantátovi.“</span></p>
          <p class="chunk" data-nb-ref-number="30" data-nb-words="4" data-nb-chars="26"><span class="idea" data-nb-ref-number="30" id="idea30" data-nb-words="4" data-nb-chars="26">„Ne, já&nbsp;vím. Spánembohem.“</span></p>
          <p class="chunk" data-nb-ref-number="31" data-nb-words="30" data-nb-chars="184"><span class="idea" data-nb-ref-number="31" id="idea31" data-nb-words="30" data-nb-chars="184">Rychle odcházela, ne&nbsp;po&nbsp;vodě dolů stezkou pod olšemi, nýbrž svahem přímo nahoru pod buky a&nbsp;smrkovými stromy, vzrušená pomyšlením, že&nbsp;to&nbsp;jistě „Žitavec“, tajný bratr a&nbsp;snad ten krajkář.</span></p>
          <p class="chunk" data-nb-ref-number="32" data-nb-words="66" data-nb-chars="402"><span class="idea" data-nb-ref-number="32" id="idea32" data-nb-words="66" data-nb-chars="402">Mžikem byla nahoře na&nbsp;travnatém sadu za&nbsp;dvorem. Pod jeho jabloněmi a&nbsp;třešněmi běžela k&nbsp;zadním vrátkům do&nbsp;dvora, nádvořím kolem nádržky pod lipami k&nbsp;myslivně. Tajný bratr&nbsp;– jistě&nbsp;– tajný bratr. Vzrušující událost i&nbsp;nebezpečenství&nbsp;– Bez dechu vrazila do&nbsp;myslivny. Dveře do&nbsp;světnice ze&nbsp;síně, kdež se&nbsp;černalo ohniště, byly otevřeny. Otec cídil pušku. Chvatně zavřela za&nbsp;sebou dveře. Machovec si&nbsp;toho všiml.</span></p>
          <p class="chunk" data-nb-ref-number="33" data-nb-words="2" data-nb-chars="8"><span class="idea" data-nb-ref-number="33" id="idea33" data-nb-words="2" data-nb-chars="8">„Co je!“</span></p>
          <p class="chunk" data-nb-ref-number="34" data-nb-words="34" data-nb-chars="216"><span class="idea" data-nb-ref-number="34" id="idea34" data-nb-words="34" data-nb-chars="216">Začala tlumeně vypravovat o&nbsp;tom setkání. Myslivec nechal pušky a&nbsp;pokynul Helence, aby postoupila dál až&nbsp;do&nbsp;kouta. Začal se&nbsp;vyptávat hlasem rovněž tlumeným, jak ten cizí člověk vypadá, má-li červenou bradavici na&nbsp;oku.</span></p>
          <p class="chunk" data-nb-ref-number="35" data-nb-words="5" data-nb-chars="40"><span class="idea" data-nb-ref-number="35" id="idea35" data-nb-words="5" data-nb-chars="40">„Má!“ Helenka úžasem přisvědčila nahlas.</span></p>
          <p class="chunk" data-nb-ref-number="36" data-nb-words="9" data-nb-chars="52"><span class="idea" data-nb-ref-number="36" id="idea36" data-nb-words="9" data-nb-chars="52">„Ten tu&nbsp;byl předloni, to&nbsp;ten krajkář, bratr Vostrý.“</span></p>
          <p class="chunk" data-nb-ref-number="37" data-nb-words="4" data-nb-chars="25"><span class="idea" data-nb-ref-number="37" id="idea37" data-nb-words="4" data-nb-chars="25">„Povídal, že&nbsp;je&nbsp;hodinář.“</span></p>
          <p class="chunk" data-nb-ref-number="38" data-nb-words="4" data-nb-chars="20"><span class="idea" data-nb-ref-number="38" id="idea38" data-nb-words="4" data-nb-chars="20">„Teď; ale tenkrát&nbsp;–“</span></p>
          <p class="chunk" data-nb-ref-number="39" data-nb-words="10" data-nb-chars="61"><span class="idea" data-nb-ref-number="39" id="idea39" data-nb-words="10" data-nb-chars="61">Myslivec vyptav se&nbsp;na&nbsp;všecko, ukládal dceři vážně a&nbsp;důtklivě:</span></p>
          <p class="chunk" data-nb-ref-number="40" data-nb-words="8" data-nb-chars="49"><span class="idea" data-nb-ref-number="40" id="idea40" data-nb-words="8" data-nb-chars="49">„Rozumíš, co&nbsp;dělat. Ani slova nikomu, ani slova!“</span></p>
          <p class="chunk" data-nb-ref-number="41" data-nb-words="7" data-nb-chars="32"><span class="idea" data-nb-ref-number="41" id="idea41" data-nb-words="7" data-nb-chars="32">„Ale kdyby ho&nbsp;tam někdo stihl&nbsp;–“</span></p>
          <p class="chunk" data-nb-ref-number="42" data-nb-words="26" data-nb-chars="149"><span class="idea" data-nb-ref-number="42" id="idea42" data-nb-words="26" data-nb-chars="149">„Je hodinář, má&nbsp;jistě cechovní atestaci. A&nbsp;teď tam nikdo nepůjde. Tam je&nbsp;v&nbsp;dobré skrejši, tam se&nbsp;už&nbsp;jednou schoval, předloni, když ho&nbsp;správce honil.“</span></p>
          <p class="chunk" data-nb-ref-number="43" data-nb-words="17" data-nb-chars="95"><span class="idea" data-nb-ref-number="43" id="idea43" data-nb-words="17" data-nb-chars="95">„Na židovském hřbitově?“ ptala se&nbsp;Helenka, žasnouc, že&nbsp;otec o&nbsp;tom před ní&nbsp;i&nbsp;před Tomášem mlčel.</span></p>
          <p class="chunk" data-nb-ref-number="44" data-nb-words="1" data-nb-chars="6"><span class="idea" data-nb-ref-number="44" id="idea44" data-nb-words="1" data-nb-chars="6">„Tam.“</span></p>
          <p class="chunk" data-nb-ref-number="45" data-nb-words="3" data-nb-chars="15"><span class="idea" data-nb-ref-number="45" id="idea45" data-nb-words="3" data-nb-chars="15">„Přijde k&nbsp;nám?“</span></p>
          <p class="chunk" data-nb-ref-number="46" data-nb-words="3" data-nb-chars="14"><span class="idea" data-nb-ref-number="46" id="idea46" data-nb-words="3" data-nb-chars="14">„Jak by&nbsp;mohl!“</span></p>
          <p class="chunk" data-nb-ref-number="47" data-nb-words="4" data-nb-chars="20"><span class="idea" data-nb-ref-number="47" id="idea47" data-nb-words="4" data-nb-chars="20">„Chce s&nbsp;vámi mluvit“</span></p>
          <p class="chunk" data-nb-ref-number="48" data-nb-words="5" data-nb-chars="24"><span class="idea" data-nb-ref-number="48" id="idea48" data-nb-words="5" data-nb-chars="24">„To bude. Půjdu k&nbsp;němu.“</span></p>
          <p class="chunk" data-nb-ref-number="49" data-nb-words="8" data-nb-chars="49"><span class="idea" data-nb-ref-number="49" id="idea49" data-nb-words="8" data-nb-chars="49">„Ale kdyby někdo&nbsp;– správce&nbsp;–,“ vyrazila úzkostně.</span></p>
          <p class="chunk" data-nb-ref-number="50" data-nb-words="18" data-nb-chars="96"><span class="idea" data-nb-ref-number="50" id="idea50" data-nb-words="18" data-nb-chars="96">„Neboj se. A&nbsp;jdi k&nbsp;slečně, ať&nbsp;se&nbsp;po&nbsp;tobě neshání. Ale pamatuj se! Byli bysme všichni nešťastni.“</span></p>
          <p class="chunk" data-nb-ref-number="51" data-nb-words="70" data-nb-chars="403"><span class="idea" data-nb-ref-number="51" id="idea51" data-nb-words="70" data-nb-chars="403">Šla, ne&nbsp;však uklidněna, nýbrž ještě víc znepokojena posledními slovy otcovými, jež řekl tak vážně a&nbsp;s&nbsp;tváří zasmušilou. A&nbsp;lekla se, když přicházejíc ku&nbsp;přístřešku hlavních dveří, zahlédla správce vystupujícího z&nbsp;vedlejších. Jako by&nbsp;už&nbsp;věděl, jako by&nbsp;šel jí&nbsp;naproti, aby ji&nbsp;zastavil a&nbsp;na ni&nbsp;uhodil, co&nbsp;je. Maně sklopila hlavu a&nbsp;vyběhla do&nbsp;schodů jako vítr, až&nbsp;se&nbsp;správce Čermák zastavil a&nbsp;po ní&nbsp;ohlédl.&nbsp;–</span></p>
          <p class="chunk" data-nb-ref-number="52" data-nb-words="46" data-nb-chars="255"><span class="idea" data-nb-ref-number="52" id="idea52" data-nb-words="46" data-nb-chars="255">Den pohasl i&nbsp;večer přešel. V&nbsp;temnotách ztratil se&nbsp;židovský hřbitůvek. Buky a&nbsp;vysoké olše u&nbsp;jeho zdi jako by&nbsp;výše vyrostly hustým, nekonečným temnem. Říčka pod nimi zmizela a&nbsp;v&nbsp;černu lesa i&nbsp;splav. Jen hlas jeho zůstal; ze&nbsp;tmy se&nbsp;nesl sílený velikým tichem.</span></p>
          <p class="chunk" data-nb-ref-number="53" data-nb-words="32" data-nb-chars="202"><span class="idea" data-nb-ref-number="53" id="idea53" data-nb-words="32" data-nb-chars="202">Lesnatým svahem dolů stoupal stezkou nestezkou Machovec, pušku na&nbsp;rameni. Opatrně se&nbsp;bral ke&nbsp;hřbitovu. Nad ním se&nbsp;zastavil, chvilku čekal, dolů vyhlížel, pak vychýliv se&nbsp;promluvil před se&nbsp;do&nbsp;tmy nahlas:</span></p>
          <p class="chunk" data-nb-ref-number="54" data-nb-words="1" data-nb-chars="8"><span class="idea" data-nb-ref-number="54" id="idea54" data-nb-words="1" data-nb-chars="8">„Bratr.“</span></p>
          <p class="chunk" data-nb-ref-number="55" data-nb-words="5" data-nb-chars="35"><span class="idea" data-nb-ref-number="55" id="idea55" data-nb-words="5" data-nb-chars="35">Okamžik ticho, pak opět myslivcovo:</span></p>
          <p class="chunk" data-nb-ref-number="56" data-nb-words="1" data-nb-chars="9"><span class="idea" data-nb-ref-number="56" id="idea56" data-nb-words="1" data-nb-chars="9">„Vostrý.“</span></p>
          <p class="chunk" data-nb-ref-number="57" data-nb-words="16" data-nb-chars="102"><span class="idea" data-nb-ref-number="57" id="idea57" data-nb-words="16" data-nb-chars="102">Nato u&nbsp;hřbitovní obruby, kdež se&nbsp;černala houština, náhlé chrastění a&nbsp;pak tlumený hlas měkce přívětivý:</span></p>
          <p class="chunk" data-nb-ref-number="58" data-nb-words="20" data-nb-chars="123"><span class="idea" data-nb-ref-number="58" id="idea58" data-nb-words="20" data-nb-chars="123">„Ale, ale, vítám vás.“ A&nbsp;ze země se&nbsp;vztyčil bratr Vostrý, „hodinář“. „Tak vaše ďoučátko dobře vyřídilo, pozdrav ji&nbsp;pánbůh.“</span></p>
          <p class="chunk" data-nb-ref-number="59" data-nb-words="31" data-nb-chars="173"><span class="idea" data-nb-ref-number="59" id="idea59" data-nb-words="31" data-nb-chars="173">Machovec mu&nbsp;nahlédl do&nbsp;tváře a&nbsp;stiskl mu&nbsp;ruku. „Taky vás vítám.“ Mluvil rovněž přitlumeně. „Ale sedněme si&nbsp;a&nbsp;pojezte, máte jistě hlad.“ Vytáhl z&nbsp;torby chléb, kus masa a&nbsp;sýr.</span></p>
          <p class="chunk" data-nb-ref-number="60" data-nb-words="175" data-nb-chars="989"><span class="idea" data-nb-ref-number="60" id="idea60" data-nb-words="175" data-nb-chars="989">Bratr Vostrý nedal se&nbsp;zvát. Jedl chutě, rychle a&nbsp;přitom také horlivě vykládal na&nbsp;otázku myslivcovu, odkud jde, že&nbsp;přichází velkou oklikou, doma že&nbsp;se&nbsp;stavil, v&nbsp;Hlavňově, ví-li, tady za&nbsp;Policí, pod skalami, na&nbsp;panství těch černých klášterníků polických, že&nbsp;už&nbsp;léta nebyl doma, no&nbsp;a&nbsp;z&nbsp;Hlavňova že&nbsp;se&nbsp;bral po&nbsp;bratřích, podívat se&nbsp;na&nbsp;„ukrytý semeno“ (mínil tajné bratry souvěrce), nejdříve že&nbsp;se&nbsp;stavil u&nbsp;bratra Urbana ve&nbsp;Žďárkách, v&nbsp;sousedství, na&nbsp;panství náchodském, ten Urban, že&nbsp;je&nbsp;pevný sloup, i&nbsp;jeho famílie, obzvláště jeho nejstarší syn, Jiřík, to&nbsp;že&nbsp;je&nbsp;velký písmák, že&nbsp;pro pravdu boží jen hoří, a&nbsp;ze Žďárek že&nbsp;šel do&nbsp;městyse Hronova, hned v&nbsp;sousedství, tam že&nbsp;nocoval u&nbsp;bratra Jiráska, ten že&nbsp;minulý podzimek byl dodán ku&nbsp;právu náchodskému, na&nbsp;zámek, pro kacířství, že&nbsp;také proto upadl v&nbsp;podezření, protože o&nbsp;misii říkal jezovitovi „vy“, a&nbsp;ne „oni“, a&nbsp;že ten bratr měl na&nbsp;zámku ostré examen a&nbsp;pak arest až&nbsp;do&nbsp;jara a&nbsp;těžkou práci, že&nbsp;ukovaný na&nbsp;řetěze s&nbsp;kolečkem jezdil na&nbsp;panské dílo.</span></p>
          <p class="chunk" data-nb-ref-number="61" data-nb-words="59" data-nb-chars="344"><span class="idea" data-nb-ref-number="61" id="idea61" data-nb-words="59" data-nb-chars="344">Odtud, z&nbsp;Hronova, vykládal Vostrý tiše a&nbsp;rychle, že&nbsp;šel k&nbsp;Novému Hrádku a&nbsp;tam v&nbsp;těch kopcích po&nbsp;vesnicích a&nbsp;v&nbsp;mlýnech samotách že&nbsp;míval s&nbsp;bratřími schůzky, že&nbsp;se&nbsp;cvičili v&nbsp;pobožnosti a&nbsp;potěšovali se&nbsp;pobožnými písněmi, a&nbsp;že také pomoc sbíral pro impresi žitavskou, aby mohli dál vydávat posilu a&nbsp;potěšení, knížky slova božího, pravé evangelické.</span></p>
          <p class="chunk" data-nb-ref-number="62" data-nb-words="23" data-nb-chars="150"><span class="idea" data-nb-ref-number="62" id="idea62" data-nb-words="23" data-nb-chars="150">„A&nbsp;odtud,“ vypravoval tlumeně Vostrý, „dál, dolů tady při Zlatém potoku, nejvíc po&nbsp;mlýnech, a&nbsp;všude jsem nechal to&nbsp;nejlepší občerstvení duše, knížky.“</span></p>
          <p class="chunk" data-nb-ref-number="63" data-nb-words="1" data-nb-chars="12"><span class="idea" data-nb-ref-number="63" id="idea63" data-nb-words="1" data-nb-chars="12">„Klejchovy.“</span></p>
          <p class="chunk" data-nb-ref-number="64" data-nb-words="17" data-nb-chars="84"><span class="idea" data-nb-ref-number="64" id="idea64" data-nb-words="17" data-nb-chars="84">„Ty i&nbsp;starší. A&nbsp;to abyste věděl, že&nbsp;míní sem, v&nbsp;tuhle stranu, kazatel z&nbsp;Lubáně Moc.“</span></p>
          <p class="chunk" data-nb-ref-number="65" data-nb-words="3" data-nb-chars="13"><span class="idea" data-nb-ref-number="65" id="idea65" data-nb-words="3" data-nb-chars="13">„Och, a&nbsp;kdy!“</span></p>
          <p class="chunk" data-nb-ref-number="66" data-nb-words="11" data-nb-chars="56"><span class="idea" data-nb-ref-number="66" id="idea66" data-nb-words="11" data-nb-chars="56">„Snad ještě do&nbsp;žní. Však o&nbsp;tom vám pošlou bratři vzkaz.“</span></p>
          <p class="chunk" data-nb-ref-number="67" data-nb-words="4" data-nb-chars="19"><span class="idea" data-nb-ref-number="67" id="idea67" data-nb-words="4" data-nb-chars="19">„Kam se&nbsp;chystáte&nbsp;–“</span></p>
          <p class="chunk" data-nb-ref-number="68" data-nb-words="23" data-nb-chars="146"><span class="idea" data-nb-ref-number="68" id="idea68" data-nb-words="23" data-nb-chars="146">„Odtud? No, do&nbsp;Mezřiče, Rohenic, do&nbsp;Slavětína, pak do&nbsp;Černilova. Tam prý loni, slyšel jsem, spálili jezoviti na&nbsp;návsi kolik pytlů pobraných knih.“</span></p>
          <p class="chunk" data-nb-ref-number="69" data-nb-words="18" data-nb-chars="128"><span class="idea" data-nb-ref-number="69" id="idea69" data-nb-words="18" data-nb-chars="128">„Spálili, večír před Janem Křtitelem; ten Mateřovský,“ myslivec vyrazil to&nbsp;jméno prudčeji, v&nbsp;hněvivém pohnutí, „a páter Firmus.“</span></p>
          <p class="chunk" data-nb-ref-number="70" data-nb-words="5" data-nb-chars="32"><span class="idea" data-nb-ref-number="70" id="idea70" data-nb-words="5" data-nb-chars="32">„Ach, ten s&nbsp;okovanými střevíci.“</span></p>
          <p class="chunk" data-nb-ref-number="71" data-nb-words="11" data-nb-chars="74"><span class="idea" data-nb-ref-number="71" id="idea71" data-nb-words="11" data-nb-chars="74">„A&nbsp;ještě přitom zpívat potupnou písničku! Sami sobě!“ Myslivec mávl rukou.</span></p>
          <p class="chunk" data-nb-ref-number="72" data-nb-words="70" data-nb-chars="398"><span class="idea" data-nb-ref-number="72" id="idea72" data-nb-words="70" data-nb-chars="398">„Zapalte kacířské bludy,“ maně zacitoval Vostrý, „zkazte pekelné obludy&nbsp;– Tak to&nbsp;musí zpívat i&nbsp;naši&nbsp;–“ Umlkl a&nbsp;zahleděl se&nbsp;jako u&nbsp;vidění před se, směrem ke&nbsp;splavu, nad nímž začínalo prosvitovat od&nbsp;vycházejícího měsíce. A&nbsp;pak si&nbsp;opakoval: „Pálí, pálí&nbsp;– Ale neupálí&nbsp;–“ Obrátil se&nbsp;k&nbsp;myslivci. „A&nbsp;s&nbsp;boží pomocí ukrytýho semena nevyhubí. Knihy berou a&nbsp;kazí, ale nevezmou, co&nbsp;je&nbsp;v&nbsp;srdci.“ A&nbsp;živěji dodal:</span></p>
          <p class="chunk" data-nb-ref-number="73" data-nb-words="81" data-nb-chars="482"><span class="idea" data-nb-ref-number="73" id="idea73" data-nb-words="81" data-nb-chars="482">„To tedy musím do&nbsp;Černilova, a&nbsp;odtud na&nbsp;Smiřice, Hořice, k&nbsp;Jičínu, na&nbsp;kopidlanské panství. Taky tam jsou bratři, Svoboda myslivec, na&nbsp;panství hraběte Šlika, na&nbsp;Veliši, věrná duše. Tři syny má, všichni jsou myslivci a&nbsp;všichni věrní jako pantatík. Ale tam je&nbsp;obzvlášť zle, protože vrchnost je&nbsp;na&nbsp;bratry ukrutná a&nbsp;fedruje jezovity, on, hrabě Šlik, a&nbsp;ještě víc hraběnka, rodu kolovratskýho, u&nbsp;ní je&nbsp;jezovita pánbůh, peníze jim dává a&nbsp;on hrabě taky, na&nbsp;jezovitské knížky, aby je&nbsp;tiskli.“</span></p>
          <p class="chunk" data-nb-ref-number="74" data-nb-words="8" data-nb-chars="52"><span class="idea" data-nb-ref-number="74" id="idea74" data-nb-words="8" data-nb-chars="52">„To hrabě Špork je&nbsp;něco jinšího,“ vzpomněl Machovec.</span></p>
          <p class="chunk" data-nb-ref-number="75" data-nb-words="5" data-nb-chars="28"><span class="idea" data-nb-ref-number="75" id="idea75" data-nb-words="5" data-nb-chars="28">„Je, ten jezovitům zatápí&nbsp;–“</span></p>
          <p class="chunk" data-nb-ref-number="76" data-nb-words="9" data-nb-chars="47"><span class="idea" data-nb-ref-number="76" id="idea76" data-nb-words="9" data-nb-chars="47">„A&nbsp;i knížky tiskne, jim na&nbsp;zlost, slyšel jsem.“</span></p>
          <p class="chunk" data-nb-ref-number="77" data-nb-words="49" data-nb-chars="254"><span class="idea" data-nb-ref-number="77" id="idea77" data-nb-words="49" data-nb-chars="254">„Ale, ale, copak je&nbsp;to&nbsp;platno; nejsou pravé evangelické a&nbsp;všecky jsou v&nbsp;německé řeči. Tak co, kdyby i&nbsp;pravé byly. A&nbsp;drží na&nbsp;toho Jana Nepomuckýho, vím to, byl jsem v&nbsp;Kuksu na&nbsp;noc, loni. Ctí toho Nepomuka jako svatýho, i&nbsp;štátuli mu&nbsp;dal postavit. Tak co&nbsp;–“</span></p>
          <p class="chunk" data-nb-ref-number="78" data-nb-words="13" data-nb-chars="77"><span class="idea" data-nb-ref-number="78" id="idea78" data-nb-words="13" data-nb-chars="77">„Hrabě Špork Nepomukovi štátuli a&nbsp;já na&nbsp;něj peníze.“ Myslivec se&nbsp;hořce usmál.</span></p>
          <p class="chunk" data-nb-ref-number="79" data-nb-words="21" data-nb-chars="110"><span class="idea" data-nb-ref-number="79" id="idea79" data-nb-words="21" data-nb-chars="110">„Aha, sbírají na&nbsp;něj, aby zaplatili jeho svatost. Ale, ale&nbsp;– no, víme, že&nbsp;Řím si&nbsp;dá&nbsp;všechno zaplatit, i&nbsp;nebe.“</span></p>
          <p class="chunk" data-nb-ref-number="80" data-nb-words="53" data-nb-chars="313"><span class="idea" data-nb-ref-number="80" id="idea80" data-nb-words="53" data-nb-chars="313">„Že prý bude brzo kanonizírován, jak říkají; na&nbsp;to&nbsp;je&nbsp;potřeba přes padesát tisíc renských, kázal farář. V&nbsp;Oujezdě v&nbsp;kostele sbírali, já&nbsp;musil taky dát“ Myslivec potřásl zamračeně hlavou. „Náš správce slídil, mnoho-li, a&nbsp;opakoval před regentem, že&nbsp;jsem se&nbsp;asi nepředal, a&nbsp;mně vyčetl do&nbsp;očí, že&nbsp;mé&nbsp;děti nedaly nic.“</span></p>
          <p class="chunk" data-nb-ref-number="81" data-nb-words="3" data-nb-chars="12"><span class="idea" data-nb-ref-number="81" id="idea81" data-nb-words="3" data-nb-chars="12">„Ale, ale&nbsp;–“</span></p>
          <p class="chunk" data-nb-ref-number="82" data-nb-words="29" data-nb-chars="187"><span class="idea" data-nb-ref-number="82" id="idea82" data-nb-words="29" data-nb-chars="187">„Pořád stopuje, špehuje mne i&nbsp;lidi po&nbsp;vsích. Rychtáři musí přehlížet, jsou-li poddaní všichni večer doma, nemají-li tajné schůzky. Má&nbsp;strach ze&nbsp;stěhování, že&nbsp;by&nbsp;chtěli za&nbsp;hranice utíkat.“</span></p>
          <p class="chunk" data-nb-ref-number="83" data-nb-words="22" data-nb-chars="115"><span class="idea" data-nb-ref-number="83" id="idea83" data-nb-words="22" data-nb-chars="115">„Není to&nbsp;nic platno. Už&nbsp;se&nbsp;stěhují, už&nbsp;to&nbsp;začalo. Tady z&nbsp;Veselého u&nbsp;Hradce bratr Kopecký a&nbsp;před ním bratr Zlatník.“</span></p>
          <p class="chunk" data-nb-ref-number="84" data-nb-words="25" data-nb-chars="158"><span class="idea" data-nb-ref-number="84" id="idea84" data-nb-words="25" data-nb-chars="158">„Ach bylo by&nbsp;líp&nbsp;–“ Myslivec povzdechl. V&nbsp;měsíčném rozjasňujícím svitu, který se&nbsp;už&nbsp;i&nbsp;do jejich úkrytu zapřádal, viděl Vostrý, jak Machovcova tvář zesmutněla.</span></p>
          <p class="chunk" data-nb-ref-number="85" data-nb-words="59" data-nb-chars="337"><span class="idea" data-nb-ref-number="85" id="idea85" data-nb-words="59" data-nb-chars="337">„Líp, líp,“ opakoval myslivec. „Málo mít se&nbsp;spokojeným svědomím než se&nbsp;trápit takovou zlou sběří zevnitř a&nbsp;od červa vnitřně. Být pořád takový dvojitý a&nbsp;hrdlouhat a&nbsp;zapírat lidem sebe a&nbsp;pravou víru, přetvařovat se, jednat proti svědomí. To&nbsp;je&nbsp;červ a&nbsp;ten hlodá. A&nbsp;tak pořád, bez konce, a&nbsp;žít ustavičně v&nbsp;nejistotě, nebýt jist ani hodinu&nbsp;–“</span></p>
          <p class="chunk" data-nb-ref-number="86" data-nb-words="5" data-nb-chars="52"><span class="idea" data-nb-ref-number="86" id="idea86" data-nb-words="5" data-nb-chars="52">„Pravda, pravda, misionárusové přepadají znenadání.“</span></p>
          <p class="chunk" data-nb-ref-number="87" data-nb-words="65" data-nb-chars="330"><span class="idea" data-nb-ref-number="87" id="idea87" data-nb-words="65" data-nb-chars="330">„A&nbsp;hůř je&nbsp;teď, co&nbsp;ten papeženec, ten správce je&nbsp;na&nbsp;Skalce. Kdyby se&nbsp;mu&nbsp;zvedlo a&nbsp;usvědčil mě, a&nbsp;já měl odpřisáhnout&nbsp;– Aby člověka vedli z&nbsp;arestu s&nbsp;černou svíčkou v&nbsp;ruce do&nbsp;kostela a&nbsp;tam odpřisáhnout a&nbsp;potupit víru našich předků, jak by&nbsp;mně to&nbsp;páter předříkával, a&nbsp;přitom aby odkopl kalich ode mne, jak to&nbsp;dělají. A&nbsp;strach o&nbsp;děti&nbsp;–“</span></p>
          <p class="chunk" data-nb-ref-number="88" data-nb-words="2" data-nb-chars="10"><span class="idea" data-nb-ref-number="88" id="idea88" data-nb-words="2" data-nb-chars="10">„O&nbsp;děti?!“</span></p>
          <p class="chunk" data-nb-ref-number="89" data-nb-words="12" data-nb-chars="62"><span class="idea" data-nb-ref-number="89" id="idea89" data-nb-words="12" data-nb-chars="62">„Abych je&nbsp;zachoval v&nbsp;staré víře. A&nbsp;nejvíc o&nbsp;dceru mám strach.“</span></p>
          <p class="chunk" data-nb-ref-number="90" data-nb-words="11" data-nb-chars="57"><span class="idea" data-nb-ref-number="90" id="idea90" data-nb-words="11" data-nb-chars="57">„Ale, ale, to&nbsp;je&nbsp;milý děťátko, a&nbsp;dobře jste ji&nbsp;vychoval.“</span></p>
          <p class="chunk" data-nb-ref-number="91" data-nb-words="53" data-nb-chars="281"><span class="idea" data-nb-ref-number="91" id="idea91" data-nb-words="53" data-nb-chars="281">„Dosud jsem všecko zmáhal. Chránil jsem děti od&nbsp;spolků s&nbsp;římany, jak jen bylo možná. Sám jsem je&nbsp;učil a&nbsp;nebožka žena mně ve&nbsp;všem horlivě pomáhala. Do&nbsp;kostela jdou, jen když je&nbsp;nezbytně nutno. O&nbsp;Tomáše, o&nbsp;syna, bych se&nbsp;tak nebál. Ale dcera je&nbsp;teď skoro pořád s&nbsp;vrchností, u&nbsp;slečny.“</span></p>
          <p class="chunk" data-nb-ref-number="92" data-nb-words="3" data-nb-chars="14"><span class="idea" data-nb-ref-number="92" id="idea92" data-nb-words="3" data-nb-chars="14">„Musila k&nbsp;ní?“</span></p>
          <p class="chunk" data-nb-ref-number="93" data-nb-words="60" data-nb-chars="346"><span class="idea" data-nb-ref-number="93" id="idea93" data-nb-words="60" data-nb-chars="346">„Musila, slečna si&nbsp;ji&nbsp;vyžádala, nebylo obrany. Doposud nepozoruju nic. Děvče je&nbsp;při mně, pevně při naší víře, má&nbsp;mě&nbsp;rádo. Ale posila žádná, nepřijde mezi své, mezi bratry a&nbsp;sestry. A&nbsp;v&nbsp;té službě mohla by&nbsp;si&nbsp;zvyknout. To&nbsp;víte, svědomí se&nbsp;pomalu uspí, přichází pokušení, mysl se&nbsp;zmámí, začne upadat v&nbsp;tesknost, kolísat, tátova víra bude obtížnou&nbsp;–“</span></p>
          <p class="chunk" data-nb-ref-number="94" data-nb-words="10" data-nb-chars="59"><span class="idea" data-nb-ref-number="94" id="idea94" data-nb-words="10" data-nb-chars="59">„Co dělat, bratře. Vyjít ze&nbsp;země ejpské do&nbsp;země zaslíbené.“</span></p>
          <p class="chunk" data-nb-ref-number="95" data-nb-words="16" data-nb-chars="91"><span class="idea" data-nb-ref-number="95" id="idea95" data-nb-words="16" data-nb-chars="91">Myslivec prudko se&nbsp;obrátil po&nbsp;Vostrém a&nbsp;hleděl mu&nbsp;do&nbsp;tváře, bledší teď v&nbsp;měsíčném přísvitu.</span></p>
          <p class="chunk" data-nb-ref-number="96" data-nb-words="37" data-nb-chars="234"><span class="idea" data-nb-ref-number="96" id="idea96" data-nb-words="37" data-nb-chars="234">„Do země zaslíbené,“ opakoval Vostrý zanícenějším hlasem, „kterou nám Hospodin pán ukazuje svými proroky. Od&nbsp;zlýho ducha jste ofouknutý, bratře. Jako jelen vody živé žádá, tak žádáme slova božího a&nbsp;svobody jeho, a&nbsp;ta je&nbsp;za&nbsp;hranicemi.“</span></p>
          <p class="chunk" data-nb-ref-number="97" data-nb-words="3" data-nb-chars="14"><span class="idea" data-nb-ref-number="97" id="idea97" data-nb-words="3" data-nb-chars="14">„V&nbsp;cizí zemi.“</span></p>
          <p class="chunk" data-nb-ref-number="98" data-nb-words="7" data-nb-chars="38"><span class="idea" data-nb-ref-number="98" id="idea98" data-nb-words="7" data-nb-chars="38">„Ale je&nbsp;tam svoboda, a&nbsp;doma otroctví.“</span></p>
          <p class="chunk" data-nb-ref-number="99" data-nb-words="16" data-nb-chars="75"><span class="idea" data-nb-ref-number="99" id="idea99" data-nb-words="16" data-nb-chars="75">„A&nbsp;všeho tu&nbsp;nechat, všechno opustit, jít s&nbsp;holýma rukama – A&nbsp;děti&nbsp;– děti&nbsp;–“</span></p>
          <p class="chunk" data-nb-ref-number="100" data-nb-words="11" data-nb-chars="79"><span class="idea" data-nb-ref-number="100" id="idea100" data-nb-words="11" data-nb-chars="79">„Kdyby nebylo jinak možná&nbsp;– Hospodin nás přikryje pláštěm svého milosrdenství.“</span></p>
          <p class="chunk" data-nb-ref-number="101" data-nb-words="53" data-nb-chars="317"><span class="idea" data-nb-ref-number="101" id="idea101" data-nb-words="53" data-nb-chars="317">Níže na&nbsp;chodníku jako by&nbsp;suché větve někomu pod nohami zapraskaly. Vostrý naráz umlkl a&nbsp;rychle vstal, ale myslivec zůstav sedět, prudko jej strhl; oba chvíli mlčeli, čekali i&nbsp;pátravě vyhlíželi. Ale nepostřehli nic. Nikdo tam nebyl. Přece však řekl myslivec, a&nbsp;ještě tlumeněji, že&nbsp;bude líp, hnou-li se, a&nbsp;že ho&nbsp;vyvede.</span></p>
          <p class="chunk" data-nb-ref-number="102" data-nb-words="17" data-nb-chars="97"><span class="idea" data-nb-ref-number="102" id="idea102" data-nb-words="17" data-nb-chars="97">„Ale, ale, to&nbsp;jsem si&nbsp;právě pomyslil. Rád bych do&nbsp;svítání dorazil do&nbsp;Mezřiče ke&nbsp;kantoru Taucovi.“</span></p>
          <p class="chunk" data-nb-ref-number="103" data-nb-words="24" data-nb-chars="130"><span class="idea" data-nb-ref-number="103" id="idea103" data-nb-words="24" data-nb-chars="130">Sebral vak, hodil jej na&nbsp;záda, vzal hůl a&nbsp;stoupal za&nbsp;myslivcem, jenž se&nbsp;obrátil opět svahem vzhůru, ale víc vpravo, dál ode dvora.</span></p>
          <p class="chunk" data-nb-ref-number="104" data-nb-words="83" data-nb-chars="527"><span class="idea" data-nb-ref-number="104" id="idea104" data-nb-words="83" data-nb-chars="527">U&nbsp;židovského hřbitova ticho. Zjasněné stromy a&nbsp;keře se&nbsp;nehnuly. Měsíc plně vysvítil a&nbsp;splav byl plný jeho světla. Zářivé pruhy letem, bleskotavě sjížděly stavem dolů. Pod ním jako var tekutého stříbra, prošlehy, pablesky, jiskření, jež lítalo, kmitalo po&nbsp;vlnách a&nbsp;haslo s&nbsp;nimi v&nbsp;černu schýlených olší a&nbsp;houštin. Naproti prosvitla hřbitovní zeď mezi obrovitými stíny stromů, prosvitly opukové pilíře u&nbsp;černých vrat i&nbsp;kolmé desky pamětné hustých hebrejských řádků. Tráva kolem nich se&nbsp;nehnula; ani na&nbsp;hrobě starého Feiwla Áróna&nbsp;–</span></p>
          <p class="chunk" data-nb-ref-number="105" data-nb-words="75" data-nb-chars="434"><span class="idea" data-nb-ref-number="105" id="idea105" data-nb-words="75" data-nb-chars="434">Před tímto večerem zahlédl správce Čermák z&nbsp;kanceláře Helenku myslivcovu chvátat nádvořím domů. Všiml si&nbsp;jejího nápadného spěchu a&nbsp;pomyslil, že&nbsp;se&nbsp;jí&nbsp;snad něco přihodilo. Poté, když vycházel z&nbsp;kanceláře, spatřil ji&nbsp;zas, když šla k&nbsp;slečně. Už&nbsp;tak nepospíchala; než jak jej zhlédla, patrně se&nbsp;lekla, jako by&nbsp;za&nbsp;ní&nbsp;vystřelil, a&nbsp;naráz vyběhla do&nbsp;schodů. Že&nbsp;je&nbsp;myslivec té&nbsp;chvíle doma, správce věděl, i&nbsp;to, že&nbsp;se&nbsp;před chvílí vrátil z&nbsp;lesa.</span></p>
          <p class="chunk" data-nb-ref-number="106" data-nb-words="51" data-nb-chars="305"><span class="idea" data-nb-ref-number="106" id="idea106" data-nb-words="51" data-nb-chars="305">Ale pak večer, když správce hodlal branou ven a&nbsp;z&nbsp;vnější strany postavit se&nbsp;pod myslivcova okna, zahlédl Machovce vycházet z&nbsp;domu a&nbsp;s&nbsp;puškou na&nbsp;rameni. Správce včas ustoupil za&nbsp;lípu. Jak Machovec zašel, sledoval jej opatrně, zpovzdálečí. Divil se, že&nbsp;vyšel brankou u&nbsp;stodol. Tudy také jeho děvče přiběhlo.</span></p>
          <p class="chunk" data-nb-ref-number="107" data-nb-words="118" data-nb-chars="685"><span class="idea" data-nb-ref-number="107" id="idea107" data-nb-words="118" data-nb-chars="685">Na&nbsp;těch výzvědech dostal se&nbsp;správce až&nbsp;na&nbsp;sad; tu&nbsp;však musil zarazit a&nbsp;krýt se&nbsp;mohutným tělem staré jabloně. Dále nemohl. Šelť myslivec velmi ostražitě, každou chvilku se&nbsp;ohlížeje. Správce vystihl jenom to, že&nbsp;se&nbsp;dal vpravo lesnatým svahem dolů, směrem k&nbsp;židovskému hřbitovu. Tudy za&nbsp;hustého šera, za&nbsp;tmy pod stromy nemohl ho&nbsp;stopovat neslyšán a&nbsp;nezpozorován, byť sebeopatrněji se&nbsp;plížil. A&nbsp;také mu&nbsp;připadlo, že&nbsp;by&nbsp;to&nbsp;bylo snad zbytečno, že&nbsp;to&nbsp;jen noční myslivecká obchůzka. Ale že&nbsp;tak najednou, podruhé se&nbsp;rozběhl do&nbsp;lesa&nbsp;– a&nbsp;tudy&nbsp;– Kam tudy&nbsp;– O&nbsp;pytlácích teď ani slechu. Správce vrátil se&nbsp;znepokojen a&nbsp;nespokojen. Ráno pak zvěděl, že&nbsp;myslivec přišel do&nbsp;dvora hrubě pozdě, po&nbsp;půlnoci.</span></p>
          <p class="chunk" data-nb-ref-number="108" data-nb-words="56" data-nb-chars="364"><span class="idea" data-nb-ref-number="108" id="idea108" data-nb-words="56" data-nb-chars="364">Za&nbsp;týden potom došel na&nbsp;kancelář přípis krajského úřadu, kterýž přípis správce Čermáka vzrušil. Obsahovalť seznam a&nbsp;popis pěti emisarů, kteří chodí obzvláště Hradeckým krajem, husitské knihy roznášejí, lid v&nbsp;nevěře utvrzují, tajné schůzky puntují v&nbsp;stodolách, na&nbsp;půdách, v&nbsp;mlejnech, ve&nbsp;kterých se&nbsp;i&nbsp;přijímá podobojí, a&nbsp;také svádějí lid, aby se&nbsp;stěhoval za&nbsp;hranice.</span></p>
          <p class="chunk" data-nb-ref-number="109" data-nb-words="36" data-nb-chars="235"><span class="idea" data-nb-ref-number="109" id="idea109" data-nb-words="36" data-nb-chars="235">Jak to&nbsp;správce přečetl, nemohl se&nbsp;dočkat regenta; jen pan Lhotský vkročil, už&nbsp;mu&nbsp;horlivě, s&nbsp;tajenou škodolibostí oznamoval, co&nbsp;došlo. Regent, jejž takové přípisy hrubě netěšily, poněvadž byly pro starost, přečetl listinu a&nbsp;řekl mrzutě:</span></p>
          <p class="chunk" data-nb-ref-number="110" data-nb-words="15" data-nb-chars="68"><span class="idea" data-nb-ref-number="110" id="idea110" data-nb-words="15" data-nb-chars="68">„U&nbsp;nás nic nebylo a&nbsp;není, my&nbsp;tu&nbsp;máme pokoj. Ale ohlásit se&nbsp;to&nbsp;musí.“</span></p>
          <p class="chunk" data-nb-ref-number="111" data-nb-words="3" data-nb-chars="23"><span class="idea" data-nb-ref-number="111" id="idea111" data-nb-words="3" data-nb-chars="23">„Hned obešlu rychtáře.“</span></p>
          <p class="chunk" data-nb-ref-number="112" data-nb-words="3" data-nb-chars="19"><span class="idea" data-nb-ref-number="112" id="idea112" data-nb-words="3" data-nb-chars="19">„Machovec to&nbsp;četl?“</span></p>
          <p class="chunk" data-nb-ref-number="113" data-nb-words="3" data-nb-chars="11"><span class="idea" data-nb-ref-number="113" id="idea113" data-nb-words="3" data-nb-chars="11">„Ne, ten&nbsp;–“</span></p>
          <p class="chunk" data-nb-ref-number="114" data-nb-words="19" data-nb-chars="97"><span class="idea" data-nb-ref-number="114" id="idea114" data-nb-words="19" data-nb-chars="97">„Ať si&nbsp;to&nbsp;také přečte. Chodí po&nbsp;lesích a&nbsp;v&nbsp;polích, ten by&nbsp;nejspíš mohl na&nbsp;takového ptáka uhodit.“</span></p>
          <p class="chunk" data-nb-ref-number="115" data-nb-words="16" data-nb-chars="93"><span class="idea" data-nb-ref-number="115" id="idea115" data-nb-words="16" data-nb-chars="93">„Tak, tak,“ přisvědčoval správce, v&nbsp;duchu však se&nbsp;pošklíbl, ten že&nbsp;by&nbsp;ty&nbsp;ptáčky divně chytal.</span></p>
          <p class="chunk" data-nb-ref-number="116" data-nb-words="42" data-nb-chars="244"><span class="idea" data-nb-ref-number="116" id="idea116" data-nb-words="42" data-nb-chars="244">Když Machovec přišel a&nbsp;vzal listinu do&nbsp;ruky, nespustil správce z&nbsp;něho očí. Myslivec však, mrknuv do&nbsp;papíru, pojednou se&nbsp;obrátil do&nbsp;okna, takže mu&nbsp;do&nbsp;tváře nebylo vidět. Četl, zvolna četl, pak položil listinu na&nbsp;stůl a&nbsp;řekl zamračen, ale klidně:</span></p>
          <p class="chunk" data-nb-ref-number="117" data-nb-words="5" data-nb-chars="25"><span class="idea" data-nb-ref-number="117" id="idea117" data-nb-words="5" data-nb-chars="25">„Dobře; dám na&nbsp;ně&nbsp;pozor.“</span></p>
          <p class="chunk" data-nb-ref-number="118" data-nb-words="13" data-nb-chars="72"><span class="idea" data-nb-ref-number="118" id="idea118" data-nb-words="13" data-nb-chars="72">A&nbsp;odešel. Správce za&nbsp;ním začernil, foukl z&nbsp;nadutých tváří a&nbsp;pomyslil si:</span></p>
          <p class="chunk" data-nb-ref-number="119" data-nb-words="4" data-nb-chars="20"><span class="idea" data-nb-ref-number="119" id="idea119" data-nb-words="4" data-nb-chars="20">„Pěkný pozor, ty!“&nbsp;–</span></p>
          <p class="chunk" data-nb-ref-number="120" data-nb-words="113" data-nb-chars="780"><span class="idea" data-nb-ref-number="120" id="idea120" data-nb-words="113" data-nb-chars="780">Pozejtří přišli, jak nařízeno, rychtáři a&nbsp;nejstarší konšelé. Stáli v&nbsp;klenuté kanceláři před velkým krucifixem hrozně polychromovaným, visícím na&nbsp;zdi pod mladotovským znakem. Naslouchali, ti&nbsp;zkroušeně a&nbsp;v&nbsp;bázni, ti&nbsp;s&nbsp;tupou odevzdaností, správci Čermákovi, jenž stoje za&nbsp;černým stolem nejprve jim znovu četl s&nbsp;tváří zamračenou a&nbsp;přísnou, hlasem ostrým královský patent předloni vydaný „stran těch, jenž se&nbsp;opovažují v&nbsp;svých domích v&nbsp;městech, městečkách, ve&nbsp;vesnicích nebo taky v&nbsp;jiných na&nbsp;samotě ležících příbytkách kacířským učitelům zdržování a&nbsp;doupě dávati a&nbsp;je skrejvati, též kacířské soukromé a&nbsp;tajné conventicula neb shromáždění držeti neb také kacířské knihy vevláčeti a&nbsp;vydávati, též podobné respectu kacířských emissariorum neb vyslanců, podstranních a&nbsp;lesních kazatelův&nbsp;–“</span></p>
          <p class="chunk" data-nb-ref-number="121" data-nb-words="72" data-nb-chars="395"><span class="idea" data-nb-ref-number="121" id="idea121" data-nb-words="72" data-nb-chars="395">To&nbsp;přečetl; sám pak tvrdě připomenul, že&nbsp;rychtáři jsou za&nbsp;to&nbsp;všecko obzvláště zodpovědní, že&nbsp;mají každého hned udat nebo jej zavřít, nejen ty&nbsp;cizí svůdce nebo toho, kdož by&nbsp;je&nbsp;fedroval, ale i&nbsp;takového poddaného, když by&nbsp;nebyl jistý, kdyby byl v&nbsp;podezření, že&nbsp;se&nbsp;snad chystá na&nbsp;outěk za&nbsp;hranice, to&nbsp;že&nbsp;musí rychtář zkazit bez prodlení, sic že&nbsp;trestán bude nejen žalářem a&nbsp;bitím, ale i&nbsp;na statku&nbsp;–</span></p>
          <p class="chunk" data-nb-ref-number="122" data-nb-words="11" data-nb-chars="60"><span class="idea" data-nb-ref-number="122" id="idea122" data-nb-words="11" data-nb-chars="60">Pak opět vzal papír do&nbsp;ruky a&nbsp;četl popisy stíhaných emisarů.</span></p>
          <p class="chunk" data-nb-ref-number="123" data-nb-words="73" data-nb-chars="423"><span class="idea" data-nb-ref-number="123" id="idea123" data-nb-words="73" data-nb-chars="423">Nejprve o&nbsp;Jakubu Mikuleckém, jenž si&nbsp;také jméno Krejčí dává a&nbsp;je poddaný z&nbsp;panství litomyšlského, okolo čtyřicíti let, řemesla svého švec, prostřední osoby, prsa že&nbsp;vypíná i&nbsp;hlavu, jako by&nbsp;sobě mnoho smejšlel, nos že&nbsp;má&nbsp;malý, prohnutý, oči modré, vlasy nedlouhé, kaštanové, kabát nosí žemlové barvy a&nbsp;pobělavou kamizolu a&nbsp;na hlavě čepičku po&nbsp;uši staženou žitavskou a&nbsp;přes ni&nbsp;klobouk a&nbsp;tabák že&nbsp;s&nbsp;sebou má, že&nbsp;šňupá a&nbsp;kouří.</span></p>
          <p class="chunk" data-nb-ref-number="124" data-nb-words="17" data-nb-chars="93"><span class="idea" data-nb-ref-number="124" id="idea124" data-nb-words="17" data-nb-chars="93">Tu&nbsp;přestal správce číst a&nbsp;vykřikl z&nbsp;ošklivosti k&nbsp;tabáku: „Prase!“ a&nbsp;uplivl se. Pak četl dále:</span></p>
          <p class="chunk" data-nb-ref-number="125" data-nb-words="31" data-nb-chars="192"><span class="idea" data-nb-ref-number="125" id="idea125" data-nb-words="31" data-nb-chars="192">„Druhý: Martin Cihlář, poběhlý z&nbsp;Chvaletic, prostřední postavy, nosí uherské šaty, chodí s&nbsp;plátynky mlynářskými po&nbsp;Labi a&nbsp;všude po&nbsp;potocích a&nbsp;kde je&nbsp;voda. Chodí do&nbsp;Žitavy, odtud knihy přináší.</span></p>
          <p class="chunk" data-nb-ref-number="126" data-nb-words="45" data-nb-chars="265"><span class="idea" data-nb-ref-number="126" id="idea126" data-nb-words="45" data-nb-chars="265">Třetí: Jiří Vostrý z&nbsp;Hlavňova, na&nbsp;panství polickém, osoby nevelké, suchý, má&nbsp;dlouhé černé vlasy a&nbsp;na pravém oku červenou bradavici, nosí zelený kabát s&nbsp;knoflíky a&nbsp;na zádech pytel z&nbsp;černého telete. Když se&nbsp;sejde s&nbsp;nějakým známým, říká: Ale, ale, děťátko, vítám vás.“</span></p>
          <p class="chunk" data-nb-ref-number="127" data-nb-words="22" data-nb-chars="135"><span class="idea" data-nb-ref-number="127" id="idea127" data-nb-words="22" data-nb-chars="135">Tu&nbsp;správce naráz přestal a&nbsp;zamračiv se&nbsp;blýskl zlostně po&nbsp;rychtářích, proč sebou vrtí, co&nbsp;podbřežský huhlá sousedovi do&nbsp;ucha, a&nbsp;zahřměl:</span></p>
          <p class="chunk" data-nb-ref-number="128" data-nb-words="2" data-nb-chars="8"><span class="idea" data-nb-ref-number="128" id="idea128" data-nb-words="2" data-nb-chars="8">„Co je!“</span></p>
          <p class="chunk" data-nb-ref-number="129" data-nb-words="12" data-nb-chars="89"><span class="idea" data-nb-ref-number="129" id="idea129" data-nb-words="12" data-nb-chars="89">„Prosím poníženě,“ hlásil podbřežský rychtář, „tohohle, jak ráčili teď číst, jsem viděl.“</span></p>
          <p class="chunk" data-nb-ref-number="130" data-nb-words="1" data-nb-chars="7"><span class="idea" data-nb-ref-number="130" id="idea130" data-nb-words="1" data-nb-chars="7">„Koho!“</span></p>
          <p class="chunk" data-nb-ref-number="131" data-nb-words="15" data-nb-chars="76"><span class="idea" data-nb-ref-number="131" id="idea131" data-nb-words="15" data-nb-chars="76">„Toho v&nbsp;tom zeleným kabátě, s&nbsp;tou bradavicí na&nbsp;voku a&nbsp;černý tele na&nbsp;zádech.“</span></p>
          <p class="chunk" data-nb-ref-number="132" data-nb-words="13" data-nb-chars="74"><span class="idea" data-nb-ref-number="132" id="idea132" data-nb-words="13" data-nb-chars="74">Správce vykročil rychle od&nbsp;stolu a&nbsp;žasna ptal se&nbsp;dychtivě, kdeže ho&nbsp;viděl.</span></p>
          <p class="chunk" data-nb-ref-number="133" data-nb-words="4" data-nb-chars="24"><span class="idea" data-nb-ref-number="133" id="idea133" data-nb-words="4" data-nb-chars="24">„Tady v&nbsp;Dlouhého mlýně.“</span></p>
          <p class="chunk" data-nb-ref-number="134" data-nb-words="107" data-nb-chars="615"><span class="idea" data-nb-ref-number="134" id="idea134" data-nb-words="107" data-nb-chars="615">Mínil mlýn samotu v&nbsp;dolině pod vesnicí Dobrým, asi malou hodinku od&nbsp;Podbřeží. Správce, listinu v&nbsp;ruce, zrovna skočil k&nbsp;sedlákovi a&nbsp;v&nbsp;náhlé radostné dychtivosti jal se&nbsp;ho&nbsp;vyslýchat, kdy to&nbsp;bylo, který den, kterou dobu denní a&nbsp;jak. Ale tu&nbsp;byl suk. Rychtář nemohl hned naurčito udat. Vypravoval, že&nbsp;byl v&nbsp;Dlouhého mlýně podívat se&nbsp;na&nbsp;mlynářovu kobylu, že&nbsp;ji&nbsp;chtěl vyhandlovat, jak docházel do&nbsp;mlýna, že&nbsp;odtud vykročil cizí člověk, nějaký vandrovní, zrovna takovýhle, jak tu&nbsp;napsáno, bradavici na&nbsp;oku, zelený kabát, černé tele na&nbsp;zádech, že&nbsp;si&nbsp;ho&nbsp;dobře všiml a&nbsp;že se&nbsp;i&nbsp;ptal, kdo to, a&nbsp;mlynář povídá, že&nbsp;ňáký hodinářský.</span></p>
          <p class="chunk" data-nb-ref-number="135" data-nb-words="63" data-nb-chars="377"><span class="idea" data-nb-ref-number="135" id="idea135" data-nb-words="63" data-nb-chars="377">Rychtář musil vzpomínat, jak správce naléhal; i&nbsp;počítal, počítal, až&nbsp;najisto vypočítal, který den to&nbsp;bylo. Správce si&nbsp;to&nbsp;hned zapsal, a&nbsp;ne klidně; na&nbsp;Machovce myslil. Kmitl se&nbsp;mu&nbsp;hned, jak se&nbsp;rychtář ozval, že&nbsp;viděl toho tady vypsaného. Pak četl dál, a&nbsp;to již roztržitěji, popisy posledních dvou „svůdců“ a&nbsp;zeptal se, viděl-li někdo některého z&nbsp;nich. Nikdo se&nbsp;však nepřihlásil.</span></p>
          <p class="chunk" data-nb-ref-number="136" data-nb-words="75" data-nb-chars="457"><span class="idea" data-nb-ref-number="136" id="idea136" data-nb-words="75" data-nb-chars="457">Když rychtáři odešli, uvažoval správce, co&nbsp;bylo toho dne, kdy rychtář zahlédl v&nbsp;Dlouhého mlýně toho „hodinářského“. Chodě sem tam kanceláří, rozpomínal se, počítal, až&nbsp;pojednou stanul, tváře vzedmul, odfoukl z&nbsp;nich, rukou mávl a&nbsp;bezděky nahlas zavolal: „Tak to&nbsp;je!“ To&nbsp;se&nbsp;dopočítal, že&nbsp;téhož dne přišel Machovec pozdě odpoledne z&nbsp;lesa a&nbsp;že pak večer, mimo obyčej, si&nbsp;vyšel a&nbsp;zamířil svahem dolů směrem k&nbsp;židovskému hřbitovu, tedy v&nbsp;tu stranu Dlouhého mlýna.</span></p>
          <p class="chunk" data-nb-ref-number="137" data-nb-words="10" data-nb-chars="64"><span class="idea" data-nb-ref-number="137" id="idea137" data-nb-words="10" data-nb-chars="64">„Hade jedna!“ zasoptil v&nbsp;duchu správce a&nbsp;pohrozil zaťatou pěstí.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>