<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>temno-61</title>
		<link href="../Styles/temno_idstyles.css" rel="stylesheet" type="text/css"/>
	</head>
	<body id="temno" xml:lang="cs-CZ">
		<div>
			<p id="toc_marker-58" class="MLP-uroven2-kapitola">LVIII</p>
			<p class="MLP-text-bez1radku">Nad vinicemi ve svazích a&#160;v&#160;úpatí Žižkova rozléhalo se troubení. Prosté fanfáry tam hlaholily, oznamujíce, že konec díla. Zněly tam i&#160;níže na Špitálsku ve vinicích, které se tu ještě zachovaly; byloť jich tam mnoho vysekáno, když před devíti lety se zakládala nová silnice od Špitálské brány.</p>
			<p class="MLP-text">Slunce již zapadlo. Vinaři, kteří od časného rána osečkovali réví přes tyčky přerostlé nebo okopávali vinné keře, toho roku potřetí a&#160;naposled, ubírali se domů, většinou do blízkých vesnic. Kráčeli vinicemi jednotlivě i&#160;celými řadami; místem bylo vidět nad révím jen jejich hlavy a&#160;ramena, místem se v&#160;něm na okamžik tratili, až opět prokmitly zelenem jejich slaměné klobouky, osmahlé tváře, zabělaly se košile; tu tam zahořela červená kamizola, tu tam zableskla se lopata nebo motyka na rameni, až zhaslo vše a&#160;zůstala všude, ve svazích i&#160;v&#160;úpatích, jednolitá temná zeleň „vinného lesa“ bez odstínů.</p>
			<p class="MLP-text">Potůčky dělníků srážely se před viničnými vraty a&#160;brankami v&#160;hloučky, jež se tratily na cestě a&#160;stezkách ku Praze, do vesnic, k&#160;přívozu. Troubení ztichlo, vinice opuštěné; z&#160;nich čněly boudy s&#160;lisem, tu bělavé, zděné, tu tmavší, dřevěné, a&#160;sem tam lusthauz, většinou prostý, prkenný pod šindelovou střechou, nebo výstavnější jako Březinův, jenž vysoko na terase nejdéle se probělával v&#160;posledním světle hasnoucího dne. Na vinici Kantůrce, poslední z&#160;žižkovských, temněl ovocný sad na dole v&#160;úpatí, temnělo réví ve svahu i&#160;starý košatý buk, jenž byl mezník, nahoře v&#160;koutě vinice. Hradbu či plot měla na obou svých kratších stranách a&#160;na jedné delší, bočné, k&#160;severu. Na druhé, jižní, táhl se od dotčeného buku svahem dolů starý, sešlý příkop, dělící Kantůrku od sousední vinice. Prostřed Kantůrky ve svahu stála dřevěná bouda s&#160;lisem.</p>
			<p class="MLP-text">Vrata dole v&#160;hradbě zavřena, na sadě a&#160;výše po vinici ticho, nikde člověka. Jen u&#160;starého příkopu zarostlého travou a&#160;bejlím, nad nímž tu tam černal se šípkový rozlezlý keř, seděl mladý vinař pod jívovým houštím. Byl tu na stráži.</p>
			<p class="MLP-text">Viděl dolu k&#160;vratům a&#160;k&#160;sadu, viděl do sousední vinice a&#160;dobře také na boudu. Srpnový večer byl vlahý, bez větru. Ticho v&#160;réví, v&#160;křovinách i&#160;nahoře v&#160;starém buku.</p>
			<p class="MLP-text">U&#160;viničné boudy pod nevelkým přístřeškem černalo se několik prázdných sudů a&#160;koše a&#160;nůše na nich; jiné sudy vnitř boudy u&#160;hrubého dřevěného lisu, jakož i&#160;kádě, kadečky, kbelíky a&#160;džbery. Od vchodu nalevo přepažená nevelká komora s&#160;nízkými dveřmi. Náčiní i&#160;lis splývaly v&#160;hustém šeru; mělať všecka ta místnost jen dvě nevelká okna. A&#160;venku již pozdní večer, nebe zaklopené, bez hvězd a&#160;měsíce.</p>
			<p class="MLP-text">Dvířka komory se otevřela; zardělé světlo kahanu, jejž držel v&#160;ruce starý vinař, bez klobouku, bez kazajky, proskočilo prostornou boudou, po lisu a&#160;nádobách; zároveň zamíhaly se za nimi vysoké stíny a&#160;v&#160;koutech zhoustla černá tma. Vinař šedých vlasů postavil kahan na zem a&#160;odvalil dva prázdné sudy na sobě stojící. Úzká ulička se za nimi otevřela, vedoucí mezi ostatními sudy k&#160;lisu. Vinař vzav kahan, prosoukal se jí a&#160;zmizel za lisem; záhy se však vrátil, a&#160;ne sám. Žitavec, Jiří Vostrý se za ním protáhl. Bral se najisto, bez rozpaku a&#160;vešel do komory. Vtom zaklepal někdo na hlavní dveře. Vinař k&#160;nim rychle dokročil, tázaje se, kdo to.</p>
			<p class="MLP-text">„Skrytý semeno,“ ozval se temný hlas.</p>
			<p class="MLP-text">Vinař otevřel a&#160;do boudy vstoupil nevelký hubený muž v&#160;třírohém klobouku, za ním pak větší a&#160;hřmotnější v&#160;čepici, dle obleku „polní mistr“, ovčák. Vinař jim podal mlčky ruku a&#160;vedl je, zavřev opět dveře, do komory.</p>
			<p class="MLP-text"><span>V&#160;nízké jizbě, na jejíchž stěnách leskly se skleněné násosky ve světle hořící louče zaražené do dřevěného černého svícnu a&#160;visely čerpy</span><span class="char-style-override-1"><a id="footnote-30240-62-backlink" class="footnote-link" href="#footnote-30240-62">62</a></span><span> a&#160;nálevky, byla nevelká společnost: na lavici vinařova žena a&#160;její mladší syn, u&#160;stolu Vostrý a&#160;vinař ze sousední vinice. Příchozí, ten menší, švec z&#160;Libně, a&#160;ovčák, se všemi se pozdravili. Starý vinař sfouknuv kahan, postavil jej na jediné malé okno zabedněné okenicí.</span></p>
			<p class="MLP-text">„Ale, ale, tak vítám vás,“ začal Vostrý, „a pozdrav vás bůh, že jste přišli posilnit se slovem božím.“</p>
			<p class="MLP-text">„Čekám ještě bratra Rejsu a&#160;Řezníčka,“ připomenul starý vinař.</p>
			<p class="MLP-text">„Tak, ale, ale zatím nebudeme zahálet; začneme na vinici Páně.“ Vostrý sáhl do hluboké kapsy svého kabátu, vytáhl odtud nevelkou, ale dosti hrubou knížku v&#160;tmavé, hodně otřelé vazbě. „Pojďte, bratři, pojď, sestro, začneme ve jméno Páně,“ vyzýval. Ale jen knihu otevřel a&#160;začal čisti, zaklepal někdo třikrát na okenici velmi rychlým ťukotem. Všichni sebou škubli a&#160;upřeli oči k&#160;oknu, libeňský švec ulekaně vstal.</p>
			<p class="MLP-text">„To je Václav,“ hlásil starý vinař překvapen, „to něco je.“</p>
			<p class="MLP-text">Vtom opět zaklepání na okenici, zase trojí, ale prudší.</p>
			<p class="MLP-text">„Dvojí zaklepání,“ vyhrkl starý vinař, „to je zlé. Bratře,“ obrátil se k&#160;Vostrému, „hned pryč, musíš se zase schovat. Jdou na nás a&#160;jsou blízko. A&#160;ty, ženo, pootevři, kdyby tuhle bratři mohli snad ještě vyklouznout.“ Za té řeči rozsvítil kahan. Zatím Vostrý sklapl knihu, strčil ji do kapsy a&#160;podal všem ruku.</p>
			<p class="MLP-text">„Ale, ale, to je na mě, to mají mou šlopu.“ Mluvil rychle, ne však ustrašeně, ani ne rozčileně, nýbrž s&#160;jistým klidem a&#160;odhodláním. „Nesmějí mne dostat, už kvůli tobě ne,“ pohlédl na vinaře, „buďte s&#160;pánembohem a&#160;mějte se statečně!“ To řekl už u&#160;prahu, vycházeje za vinařem. Ten mu svítil a&#160;vedl jej opět průlinou mezi sudy za lis. Vostrý za ním zmizel. Vinař, nahnut a&#160;nastrkuje kahan co nejdále před se, ptal se tlumeně, ví-li, jak mu prve řekl.</p>
			<p class="MLP-text">„Vím, vím, jen se neboj!“ zašeptal hlas ze tmy. „Hůl už mám a&#160;brašnu taky, všecko, už jdi, spánembohem.“</p>
			<p class="MLP-text">Vinař zahradiv uličku oběma poodvalenými sudy, sfoukl světlo. Když se obrátil, byli hosté už ti tam. Vyskočili hlavními dveřmi, jež vinařka pootevřela; před nimi čekal její starší syn. Přiběhl varovat a&#160;teď zmizel s&#160;prchajícími v&#160;černu mezi keři hustého réví.</p>
			<p class="MLP-text">Jen tam zapadli, ozvaly se u&#160;boudy hlasy, začernaly se postavy šesti mužů, z&#160;nichž čtyři byli v&#160;pláštích. V&#160;čele P. Mateřovský, za ním dva z&#160;osmi asesorů perkmistrovského úřadu hor viničných, oba staroměstští, Václav Zatočil a&#160;Daniel Šut, jež k&#160;té noční pochůzce splašil Sameček, komorník, a&#160;tyto dva proto, aby neměl dlouhého shánění, neboť oba bydleli blízko sebe na Perštýně. Teď na vinici bral se za nimi s&#160;dvěma muži ozbrojenými šavlemi a&#160;holemi.</p>
			<p class="MLP-text">Sešli se po západu slunce u&#160;Špitálské brány; za soumraku dorazili do vinice vedle Kantůrky, kdež počkali, a&#160;pak postoupili až k&#160;hraničnému příkopu. Strážce skrytého v&#160;černu jívového houští nepostřehli, ani to, že jakmile je zhlédl a&#160;zaslechl jejich hlasy, odplazil se od keře až do réví. Tu se vymrštil a&#160;letěl přikrčen k&#160;boudě dát umluvené znamení.</p>
			<p class="MLP-text">Když komise tam dorazila, bylo kolem prázdno a&#160;ticho. Zahlédli jen proužek světla rudě žířící skulinou okenice.</p>
			<p class="MLP-text">„Postavte se, jak jsem řekl,“ poroučel tlumeně P. Mateřovský.</p>
			<p class="MLP-text">Sameček s&#160;oběma dráby rozestavili se kolem boudy, zatímco jejich velitel s&#160;oběma asesory postoupil ke dveřím, na něž zabušil. Ale nic, nikdo se neozval. Mateřovský zatloukl nanovo a&#160;zostra poroučel, aby otevřeli. Za dveřmi volné kroky, pak hlas vinařův, kdo to je.</p>
			<p class="MLP-text">„Ve jméno pana perkmistra, otevřete!“ poroučeli oba asesoři.</p>
			<p class="MLP-text">Vinař poslechl.</p>
			<p class="MLP-text">„Jdeme k&#160;vám,“ hlásil P. Mateřovský starci držícímu v&#160;ruce hořící kahan. „Zaveďte nás; ale dřív dveře zavřít.“</p>
			<p class="MLP-text">Vinař poslechl.</p>
			<p class="MLP-text">„Klíč teď zatím mně.“ P. Mateřovský vzal vinařovi klíč z&#160;ruky. „A&#160;teď k&#160;vám.“ Rozhlížejíce se šli za vinařem do jeho jizby.</p>
			<p class="MLP-text">Venku zůstal Sameček s&#160;oběma dráby. Nestáli pohromadě, nýbrž jeden od druhého na několik kroků, tak, aby všechnu prostoru kolem boudy měli na očích. Stáli v&#160;temnu; jen před Samečkem pruh třaslavého světla a&#160;s&#160;ním neklidné černé stíny. Vytáhlť lucernu, kterou dosud zakrýval pláštěm. Na jeho stanovišti světlo, zato v&#160;sousedství tím temněji, a&#160;za ním, jak se ohlédl po vinici, nahoře ve svahu i&#160;dole, všude zátopa černé, nekonečné tmy. Stál mlčky, nedbal toho, co si jeho společníci tlumeně povídají, a&#160;jen mrzutě pomýšlel, to že bude doba, než pan páter ty husity vyslechne a&#160;než všechno prohledá a&#160;proslídí&#160;–</p>
			<p class="MLP-text">P. Mateřovský začínal opravdu gruntovně. Rozhlédnuv se jizbou zkušeným svým bystrým zrakem, spustil ihned s&#160;důrazem, přísně:</p>
			<p class="MLP-text">„Novotný, mluvte pravdu, nic nezapírejte, není vám nic platno. U&#160;vás bývají kacířské schůzky a&#160;taky dnes.“</p>
			<p class="MLP-text">„Ráčejí tu schůzku vidět,“ odpovídal vinař klidně, zasmušile, „tadyhle je má žena a&#160;tu je můj syn.“</p>
			<p class="MLP-text">„Tak, a&#160;nikdo jiný tu není; a&#160;co ‚bratři‘, ‚sestry‘,“ P. Mateřovský vyrazil ta slova s&#160;posměškem i&#160;opovržením, „a což ten predikant, který sem do vinic se zas opovážil, vykonává tu lutrijánská kázání, posluhuje kacířskou večeří a&#160;utvrzuje vás tajné nevěrce.“</p>
			<p class="MLP-text">„O&#160;tom já nic nevím.“</p>
			<p class="MLP-text">„Novotný, mluvte pravdu,“ důrazně napomínal asesor Zatočil.</p>
			<p class="MLP-text">„Víte přec,“ přikládal Šut a&#160;ještě ostřeji i&#160;latinou, ač vinař jí nerozuměl, „že takové tajné schůzky se pro crimine contra statum<span class="char-style-override-1"><a id="footnote-30240-63-backlink" class="footnote-link" href="#footnote-30240-63">63</a></span> pokládají a&#160;dle nejvyšších patentů se přísně trestají.“</p>
			<p class="MLP-text">„A&#160;že budete tak dlouho trápen a&#160;trýzněn,“ uhodil P. Mateřovský, „až povíte pravdu a&#160;přiznáte se.“</p>
			<p class="MLP-text">„Já si, páni, pomoct nemůžu.“ Vinař pokrčil rameny a&#160;pohnul dlaněmi. „Já nic nevím, všecko to pánubohu poroučím.“</p>
			<p class="MLP-text">„Nehřešte a&#160;nevolejte pánaboha v&#160;zatvrzelém zapírání. O&#160;vás dobře víme, jaký jste, že jste beran, že máte kacířské knihy.“</p>
			<p class="MLP-text">„Ráčejí se přesvědčit.“</p>
			<p class="MLP-text">„Člověče, buďte ještě opovážlivý! Mlčte!“ rozkřikl se P. Mateřovský podrážděn tou pevností, kterouž měl za smělý odpor; černé oči mu jen svítily. „Však my se přesvědčíme. A&#160;nejprve o&#160;tom predikantovi. Kde je!“</p>
			<p class="MLP-text">„Nevím o&#160;žádném.“</p>
			<p class="MLP-text">„Tak že tady u&#160;vás není?“</p>
			<p class="MLP-text">„Není prosím.“</p>
			<p class="MLP-text">P. Mateřovský vzal kahan a&#160;svítil jím pod postel, pod stůl, do všech koutů, rozhodil chudé postele. Když nic nenašel, poručil vinaři, sám drže hořící kahan, aby zapálil louč a&#160;svítil jim. Vyšli ven. V&#160;tmavé prostoře se vyjasnilo ostřeji nežli prve. Sudy, džbery, lis, všecko nádobí se plněji vynořilo ze tmy, takže bylo možná přehlédnout, jak vyplňují, a&#160;dost vysoko, všecku místnost.</p>
			<p class="MLP-text">„Tady nemůže být,“ prohodil Šut po německu.</p>
			<p class="MLP-text">„Všecko plno, ani koutku,“ přisvědčil také tak Zatočil. P. Mateřovský mlčel a&#160;jen slídivě se rozhlížel. Pojednou prudce vykročil k&#160;oběma sudům zakrývajícím uličku.</p>
			<p class="MLP-text">„Sdělejte ten sud!“ poručil vinaři.</p>
			<p class="MLP-text">Ten poslechl váhavě. P. Mateřovský se nahnul přes zbylý, spodní. V&#160;krevnatém jeho zardělém obličeji, v&#160;záři kahanu ještě zarudlejším, prosvitlo náhlou radostí. Rychle ustoupil a&#160;poroučel:</p>
			<p class="MLP-text">„Tenhle sud odval taky, sem ke dveřím.“</p>
			<p class="MLP-text">Vinař ještě volněji a&#160;jakoby s&#160;námahou odvaloval velký sud. Zatím P. Mateřovský tlumeně upozornil své společníky, tady že je ulička, tam že je skrýš. „A&#160;všimněte si, jak ten chlap zvolna dělá, jak se mu do toho nechce,&#160;– to je&#160;– No, bude-li to!“ rozkřikl se na vinaře.</p>
			<p class="MLP-text">Sud se zakutálel stranou, jezovita vstoupil do černé uličky a&#160;svítil do ní drže kahan nad hlavou. Pak se obrátil k&#160;vinaři a&#160;poručil mu, aby šel s&#160;loučí napřed. Vinař poslechl. P. Mateřovský kráčeje za ním pobízel ho:</p>
			<p class="MLP-text">„Nu, jen dál, jen dál. Co stojíš!“</p>
			<p class="MLP-text">Vinař se zalekl. Ale vtom se i&#160;páter zastavil překvapen. Venku se ozval výkřik, pak prudké hlasy.</p>
			<p class="MLP-text">Sameček tam první vykřikl. Jak stál mrzutě zamyšlen, nedbaje obou drábů, zaslechl pojednou, jako by u&#160;boudy blízko něho v&#160;temnu něco zašramotilo; ale hned to ztichlo. Na zemi však něco černého. Oba dráboyé opodál, každý na svém místě, tlumeně si povídali. Patrně nic nepostřehli. Sameček na ně nezavolal z&#160;opatrnosti; nevěřil svým očím. Snad se mýlí a&#160;ještě by se mu ti dva vysmáli. Přece však obrátil se po tom podezřelém místě a&#160;posvítil tam. V&#160;zardělém, kmitavém pruhu jeho lucerny zjevilo se z&#160;černa něco divného. Někdo tam ležel na břiše, plaze se od boudy. Vtom, jak chtěl Sameček rychle přistoupit a&#160;líp si posvítit, pozvedla ta plazící se postava hlavu. Sameček náhle pohleděl v&#160;pobledlou tvář v&#160;černých dlouhých vlasech. Upřela na něj ostře oči, ale jen okamžik. Než se vzpamatoval ze svého ustrnutí, než mohl vyrazit hlas, vymrštila se postava a&#160;skočila jako kočka. To zahlédl, i&#160;jak se rozpřáhla, a&#160;již zařinčelo a&#160;sypalo se sklo jeho lucerny; náhlá tma, světlo zhaslo. Sameček vykřikl. To divné zjevení mihlo se kolem jako černý stín a&#160;rozplynulo se v&#160;tmách.</p>
			<p class="MLP-text">Oba drábové přiskočili. Sameček stál jako omráčený, rozbitou lucernu u&#160;nohou. Vyděšen trhavě jim pověděl, co viděl, co se stalo, jak to na něj skočilo jako strašidlo, ukazoval, kudy zmizelo. Jeden z&#160;biřiců hnal se ke dveřím zavolat pány; Sameček za ním. Ale vtom už vycházel P. Mateřovský.</p>
			<p class="MLP-text">„To byl on!“ vykřikl, když uslyšel. „Za ním, hned za ním do vinice!“</p>
			<p class="MLP-text">„Jakpak v&#160;té tmě, velebný pane!“</p>
			<p class="MLP-text">„Vezměte světla, počkejte!“ Vrátil se do boudy, kdež stál starý vinař mezi dvěma asesory. P. Mateřovský zapomněl ve svém vzrušení na němčinu a&#160;po česku hlásil svým společníkům:</p>
			<p class="MLP-text">„Byl tu, je tu, ten predikant.“ Nevšiml si, že starý Novotný zamrkal očima a&#160;že se mu rty stáhly na mžik úsměvem. Zvolna se otočil, když se jezovita na něj obořil, ať přinese lucernu a&#160;louče. Rozsvítili v&#160;lucerně, kterou si vzal P. Mateřovský, zažehli louče. Těmi svítili si jako pochodněmi oba drábové a&#160;Sameček. Oba měšťané zůstali se starým vinařem a&#160;jeho rodinou v&#160;boudě, kterou zavřeli.</p>
			<p class="MLP-text">Černou vinicí kmitala se rudá světla, dole při sadě, prostředkem i&#160;nahoru do svahu k&#160;starému buku se jedno třaslavě neslo. Plamen lucerny kmital se v&#160;černém réví jako svatojanská muška; plápolavě svítily hořící louče. Jejich zář poletovala po vinných keřích, jež se rázem vyjasňovaly a&#160;hned zas utápěly se v&#160;černé tmě, jak stíhající chvátali dále. Louče hořely tu zvysoka, tu se skláněly, jak Sameček a&#160;biřici svítili dolů mezi keře. Chvílemi ozvaly se do nočního ticha jejich hlasy a&#160;volání Mateřovského; pak zase mrtvé ticho v&#160;černu vlažné noci.</p>
			<p class="MLP-text">Zatím pátrali asesoři viničného soudu v&#160;uličce, kterou před chvílí P. Mateřovský objevil. Na jejich rozkaz svítil jim vinař kahanem. Dostali se za lis, shledali tu nevelkou prostoru, koutek, a&#160;nic jiného. Prohlíželi vše kolem, i&#160;půdu, i&#160;prkennou stěnu, ke které byl v&#160;tom zákoutí přístup, neshledali však nic podezřelého. Vrátili se, usedli na sudy (vinař musil s&#160;nimi) a&#160;čekali. Zatočil zase na něj, že jistě o&#160;tom člověku věděl, že tu byl skrytý.</p>
			<p class="MLP-text">„Jak bych věděl,“ zapíral starý Novotný, „možná, že tu někdo byl, ale o&#160;tom jsem nic nevěděl a&#160;nevím. Ráčejí vědět, že všelijaká povětrná chasa, nehodní lidé se ve vinicích na noc skrývají, aby se právu ustranili&#160;–“</p>
			<p class="MLP-text">Šut na to prudce:</p>
			<p class="MLP-text">„Však vy to právo taky poznáte.“</p>
			<p class="MLP-text">Vinař se již neozval. Stál zasmušilý, napjatě naslouchal. Když dlouho čekali, vzal Zatočil od Šuta klíč, pootevřel, na práh vstoupil. Viděl světla kmitající se po vinici, zaslechl volání. Zavřel zas a&#160;vraceje se ohlásil, že ještě hledají. Za drahnou chvíli vykročil Šut před boudu a&#160;pozoroval, naslouchal. Od prahu oznamoval, že jedno světlo je u&#160;příkopu, druhé na sousední vinici&#160;–</p>
			<p class="MLP-text">Bylo pozdě na noc, když P. Mateřovský zabušil na dveře. Vešel se Samečkem a&#160;s&#160;oběma biřici. Těm louče dohořely a&#160;světlo v&#160;lucerně skomíralo. Všichni byli udýchaní, unavení; střevíce měli plné hlíny, Sameček také na kolenou i&#160;na rukou, neboť za té honby dvakráte klopýtl a&#160;upadl. P. Mateřovský hrozně se zamračil na vinaře a&#160;vykřikl:</p>
			<p class="MLP-text">„Ty šelmo! Ty to odstůněš, nepovíš-li!“</p>
			<p class="MLP-text">Staroch pokrčil rameny a&#160;odpověděl, že nic neví.</p>
			<p class="MLP-text">Jezovita prudce vstal ze sudu, na který unaveně sklesl a&#160;ostře poručil drábům: „Vezměte ho. Ale svázat, ať vám neuteče!“</p>
			<p class="MLP-text">Komise za chvíli odešla; spoutaný vinař kráčel před ní mezi oběma biřici. Vzadu, za pány, poslední, Sameček, zmořený, mrzutý, v&#160;duchu klnoucí.</p>
			<p class="MLP-text">Ve dveřích viničné boudy stála vinařka a&#160;její syn. Hleděli za průvodem ve tmě se ztrácejícím. Syn pochmurně mlčel, stará žena plakala.</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-30240-62" class="footnote-anchor" href="#footnote-30240-62-backlink">62</a>  Malé vědro. <span class="char-style-override-3">Pozn. red.</span></p>
				</div>
				<div class="footnote">
					<p class="MLP-pozn-pod-carou"><a id="footnote-30240-63" class="footnote-anchor" href="#footnote-30240-63-backlink">63</a>  Za zločin proti platnému řádu. <span class="char-style-override-3">Pozn. red.</span></p>
				</div>
			</div>
		</div>
</body>
</html>