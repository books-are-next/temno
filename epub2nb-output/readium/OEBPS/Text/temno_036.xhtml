<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>temno-33</title>
		<link href="../Styles/temno_idstyles.css" rel="stylesheet" type="text/css"/>
	</head>
	<body id="temno" xml:lang="cs-CZ">
		<div>
			<p id="toc_marker-30" class="MLP-uroven2-kapitola">XXX</p>
			<p class="MLP-text-bez1radku">V&#160;září toho roku 1725 přijeli do Prahy jízdečtí verbíři a&#160;usadili se na Koňském trhu v&#160;hospodě U&#160;zlaté husy podle Zeleného domu sládka Bernarda Palmy. Tu rozbili svůj stánek, tu vábili mladé muže, aby se dali „pod dragouny“; vábili je, lákali, mámili, aby uvěřili, „že na tej vojně, tam že „hojně“ a&#160;veselo a&#160;jaká krása sloužit na koni v&#160;dragounském mundúru a&#160;rystuňku.</p>
			<p class="MLP-text">Ten mundúr a&#160;rystuňk verbíři vyvěsili na znamení „verbuňku“ a&#160;jako volavého u&#160;Zlaté husy v&#160;přízemním okně pěknou novou uniformu slavného pluku savojského prince Eugenia, bělostný dlouhý plášť s&#160;červeným límcem a&#160;s&#160;takovou podšívkou, vedle kabát šarlatové barvy s&#160;černými výložky rukávů širšími a&#160;s&#160;černým obšitím šosů lehko zahnutých. Na těch šosích, na výložkách, vpředu na kabátě třpyt žlutých kovových knoflíků. Nad rudým kabátem černý klobouk na tři facky s&#160;lesklým premováním a&#160;níž pod kabátem a&#160;běležlutou kamizolou jezdecké boty s&#160;ostruhami jako stříbrnými, třpytný palaš vedle, karabina, pistole dvě.</p>
			<p class="MLP-text">To v&#160;okně; v&#160;průjezdě pak verbířská muzika hlučná. Veselo při ní a&#160;zpěvu dost a&#160;pití dost, piva, vína, tam i&#160;v&#160;hospodské místnosti. Proti ní přes průjezd klenutá jizba, v&#160;ní stůl s&#160;registrovými archy, kalamářem, péry, a&#160;za ním dragounský důstojník v&#160;uniformě lesknoucí se zlatými portami a&#160;prýmky, stará vojna krevnaté tváře, plné brunátných, zamodralých žilek, hladce vyholený, červeného krku, v&#160;paruce à la brigadière. Nad ním oblaka tabákového dýmu, kolem něho dragouni, starý strážmistr šedých knírů, kaprál od verbuňku a&#160;tři obecní dragouni, všichni v&#160;pěkných nových uniformách jako na parádu.</p>
			<p class="MLP-text">Před tou jizbou v&#160;průjezdě plno mladých mužů, tovaryšů, plavců z&#160;Podskalí, pacholků od koní. Ta nádhera v&#160;okně, žádost peněz i&#160;zvědavost je přilákaly; a&#160;toho onoho i&#160;dešperace sem vehnala. Venku před Zlatou husou pořád plno, stále houf zvědavých, starých, mladých. Tlačili se, aby se dostali do průjezdu, aby viděli na muzikanty, oficíra, na dragouny v&#160;červených kabátech, aby se podívali na rozjařené, opilé synky, kteří svou kůži už prodali a&#160;teď zpívali, výskali a&#160;pili, verbuňk tanec tančili a&#160;i plakali. To bylo divadlo; na to se lidé tlačili, ale také čekali, až vyrazí verbířský průvod z&#160;Husy ven na Koňský trh, jak se alespoň jednou denně dálo.</p>
			<p class="MLP-text">Na ten se podívat přišel také Ignác Fileček, komorník desk zemských. Netlačil se v&#160;průjezdu, nýbrž čekal kousek výše na chodníku a&#160;hleděl k&#160;Zlaté huse, odkudž právě vyrážela ne tuze ladně písnička opilých odvedenců:</p>
			<p class="MLP-verse--I---12-12">Já voják, ty voják, dva vojáci,<br/>dáme si vína dát po sklenici<br/>za zdraví všech hezkých pražských panen,<br/>zvlášť kerý jsme milovali,<br/>víc nebudem&#160;—</p>
			<p class="MLP-text">Vtom před Filečkem jeho blíženec, Filip Sameček, komorník při královském ouřadě perkmistrovském hor viničných pražských. Oba v&#160;polovičních, španihelských parukách pozdravili se, zdvořile si navzájem pikslu nabídli (španihelskou hůl každý pod paždí), Fileček stříbrnou s&#160;obrazem Turka na víčku, Sameček stříbrnou s&#160;tajenou figurou nahé ženštiny na dně pod tabákem. Oba občerstvili své hodně dlouhé, na konci bambulové nosy, oba však nestejné míry: Fileček spokojeně usmívavý, Sameček, jindy samý šprým, té chvíle mrzutý. A&#160;hned se začal durdit, když měl odpovědět, jak se má; že by se radši neviděl, tisíc láter, že je jako honicí pes.</p>
			<p class="MLP-text">„Co, co se stalo?“</p>
			<p class="MLP-text">„Co se stalo. Samá štrapací. Vždycky se mně smějou, že my v&#160;perkamtě máme víc férií než na vysokém učení, férie ženné a&#160;hned nato vinné, férie pořád, ad placitum. Čisté férie!“ Sameček se uplivl. „Člověk nemá ani v&#160;noci pokoje, nic, pořád jen lítat.“</p>
			<p class="MLP-text">„Lítat! Sakrherte, lítat! Nějaká ta citací&#160;–“</p>
			<p class="MLP-text">„Ano, citací za citací.“</p>
			<p class="MLP-text">„Ty mám taky.“</p>
			<p class="MLP-text">„A&#160;v&#160;horoucích peklích špunty vysekávat, jako včera až v&#160;Radlicích.“</p>
			<p class="MLP-text">„Vždyť se jim za to všecko platí; u&#160;perkamtu se platí za každý krok, i&#160;když si člověk jen sáhne na perkmistrovu kliku.“ Fileček tím štípnutím chtěl zahnat Samečkovy zlé humory. Než nepochodil. Sameček se ještě více čepejřil.</p>
			<p class="MLP-text">„Ono se jim řekne, ale do Radlic, konec světa, a&#160;takovou cestou, samé bláto a&#160;výmol, a&#160;mezi takovou rotu, mezi vinaře, beztoho je to samý pohyn a&#160;kacíř. A&#160;ještě pak ta nesnáz&#160;–“</p>
			<p class="MLP-text">„Co se stalo?“</p>
			<p class="MLP-text">„No, trochu jsem se zdržel, a&#160;tady už samý večer zahlídnu člověka v&#160;plášti, starce, měl bílé vlasy, u&#160;cesty pod vinicí, tady u&#160;Košíř. Právě ho tam zavedl jakoby z&#160;vinice nějaký člověk, ten starého vedl pod paždí. Ale jak mne zhlíd, zmizel ve vinici. Ten starý seděl v&#160;trávě. Co s&#160;ním měl ten chlap, myslím si, dle všeho nějaký vinař, a&#160;proč utíká, a&#160;co ten staroch? Jdu k&#160;němu a&#160;on&#160;– kdo by řekl&#160;– hned na mne, co že nejedou, že mají přijet čtyřma pro něj.“</p>
			<p class="MLP-text">„Starý kníže!“ hádal Fileček. „Starý Mateřovský!“</p>
			<p class="MLP-text">„Byl to on, byl. Že mají pro něj přijet čtyřma. Nu, byl by toho potřeboval. Už chudák nemohl.“</p>
			<p class="MLP-text">„A&#160;kdo ten chlap, co utekl&#160;–“</p>
			<p class="MLP-text">„Ptal jsem se ho, a&#160;on, to že byl anděl, který ho vedl,&#160;– no co, blázen, pošetilý staroch&#160;– jaké řeči. Volám na toho ‚anděla‘, ale uletěl, zmizel. Tak jsem dělal anděla já. Starého Mateřovského nemohl jsem tak nechat.“</p>
			<p class="MLP-text">„A&#160;šel?“</p>
			<p class="MLP-text">„Nechtělo se mu, pořád mlel jednu, že mají pro něj přijet, a&#160;čtyřma. A&#160;tak tu já, že velebný pán, jako synovec jeho, páter Mateřovský, bude mít starost a&#160;že ho jistě už hledá&#160;–“</p>
			<p class="MLP-text">„To si dal říct?“</p>
			<p class="MLP-text">„Dal; hned vstal a&#160;šel. Ale jakápak chůze s&#160;takovým starcem. Už bylo tma, když jsem ho dovedl domů. To byla cesta! Už se mně po ní ani ke stolu nechtělo.“ Mínil ke stolu v&#160;hospodě U&#160;Březinů. „A&#160;ráno jsem nebyl ještě z&#160;postele, a&#160;už perkmistr vzkazuje cito, cito<span class="char-style-override-1"><a id="footnote-30240-37-backlink" class="footnote-link" href="#footnote-30240-37">37</a></span> shánět asesory<span class="char-style-override-1"><a id="footnote-30240-38-backlink" class="footnote-link" href="#footnote-30240-38">38</a></span>. Co dělat, člověk nesmí odporírovat. A&#160;odpoledne zase služba, teď teprve jdu z&#160;perkamtu. Tak to mají ty férie. To oni u&#160;desk&#160;–“</p>
			<p class="MLP-text">Umlkl. Řinčivá hudba zarazila mu řeč. Hlas polní trouby, pronikavého klarinetu, píšťaly a&#160;temný rachot bubnu rozlehly se před Zlatou husou. Verbířský hudební sbor rozrazil tam hustý zástup a&#160;zatáčel Koňským trhem vzhůru. Za hudebníky dragoun s&#160;velkým smolným džbánem na hlavě, vedle něho jiný s&#160;půlpinetní sklenicí cínového víka, plnou piva. Třetí za nimi měl v&#160;rukou cínovou hlubokou mísu s&#160;tolary a&#160;zlatníky a&#160;potřásal jí a&#160;hrkal jí ustavičně, až mince hlasně drnčely a&#160;chřestily. Chvilkou hrábl také do nádoby, do peněz, plnou hrst jich vybral a&#160;zas je zvysoka pomalu pouštěl do mísy, aby dobře bylo vidět stříbrný ten déšť.</p>
			<p class="MLP-text">Za dragouny synkové a&#160;mladí muži, kteří se už dali naverbovat, snítky, kytky za klobouky i&#160;na prsou i&#160;pestré fábory. Šli řadou, ruce jeden druhému na ramenou nebo kolem krku. Tak objatí kráčeli, nepevným krokem, zardělí, rozjaření, zpívající. A&#160;zase vykřikovali, výskali, zvláště když dragoun před nimi vyšvihl sklenici piva nad hlavu a&#160;volal velikým hlasem po německu: „Jeho císařská a&#160;královská Milost, náš nejmilostivější pán, Carolus vivat, vivat!“ a&#160;když hudba v&#160;to spustila břesknou fanfáru.</p>
			<p class="MLP-text">Lidé stáli a&#160;zastavovali se na chodnících i&#160;na prostranství, kluci, výrostkové i&#160;nejeden tovaryš hnal se za průvodem nebo vedle něho dál, vzhůru kolem strážnice prostřed trhu, výš, směrem k&#160;bráně.</p>
			<p class="MLP-text">Sameček zapomněl na vinaře, na perkmistra i&#160;jeho asesory a&#160;díval se s&#160;Filečkem a&#160;díval, obracel zraky za hlučným průvodem. A&#160;vtom jemu i&#160;Filečkovi někdo znenadání pleskl na rameno a&#160;volal na ně vesele:</p>
			<p class="MLP-text">„Tak co, chasníci, dáte-li se taky pod dragouny! Dáte, viďte!“</p>
			<p class="MLP-text">Mrzutě se otočili. Florián Mariánek! Smál se, až mu bylo vidět všechny jeho nažloutlé zuby i&#160;mezeru po vyraženém v&#160;dolní řadě. A&#160;smál se zas, když ho Sameček odrazil, co by verboval, ať on se dá, on že by byl na koně.</p>
			<p class="MLP-text">„Ale dal bych se, opravdu,“ notoval Mariánek, „dal, ale musil bych opustit vás, stůl blíženců a&#160;pana Kroupu a&#160;pana Kubíčka starého, a&#160;to ne, to kdyby mne hned i&#160;obrstvachtmistrem udělali a&#160;třeba jenerálem, to ne. Vás opustit! Ustýskal bych se pro vás na vojně, umřel bych. A&#160;víte-li,“ obracel vážněji, „že se mladý lid blázní, že se šmahem dávají na vojnu, však právě běžím k&#160;Zlaté huse přesvědčit se, že prý od nás ze sousedství Marka barvíře mladší tovaryš se dal taky naverbovat, kvůli nějaké panně, nadosmrti na vojnu, blázen. A&#160;žádný obr, a&#160;dá se&#160;–“</p>
			<p class="MLP-text">Hudba, jež vzdálivši se zněla tlumeněji, pojednou zase sílila. Obrátilť se průvod před Koňskou branou a&#160;postupoval opět prostranstvím dolů.</p>
			<p class="MLP-text">„Tak co večír, uvidíme se, přijdete,“ vzpomněl a&#160;rychle pověděl Mariánek, obraceje se po průvodu. „Teď se půjdu podívat po tom chlapci. Sbohem zatím.“ A&#160;již byl z&#160;chodníku na prostranství, už se tam ztratil mezi čekajícími a&#160;vyhlížejícími. Průvod se blížil, hudba na okamžik umlkla. Tím plněji vyrazil a&#160;rozléhal se zpěv naverbovaných:</p>
			<p class="MLP-verse--I---12-12">Mý zlatý rodiče, kříž děláte,<br/>kdo ví, zdali mne už uhlídáte.<br/>Adio, bratříčku, poroučím se,<br/>mý zlatý sestřičky, též loučím se&#160;—</p>
			<p class="MLP-text">I&#160;v&#160;oknech z&#160;obou stran domů, tenkráte nevysokých, většinou jen patrových, plno diváků. Také štíhlá, mladá paní Březinová v&#160;domácím kabátku přiléhavém krátkých rukávů s&#160;krajkami, v&#160;bělostném čepečku, jenž jí velmi slušel, půvabná i&#160;v&#160;tom domácím obleku, stála u&#160;okna a&#160;dívala se za průvodem, jenž hluče míjel jejich dům a&#160;zacházel dolů prostranstvím mezi zástupy na něj zevlujícími. Zadívavši se ani nezpozorovala, že vstoupil její muž. Přišel ve sváteční paruce, v&#160;hnědém nedělním kabátě a&#160;v&#160;takové kamizole.</p>
			<p class="MLP-text">„Sama? Myslil jsem, rozmilá Toničko, že tu je Jiřík. Slyšel jsem vás před chvílí muzicírovat&#160;–“ Maně se podíval po loutně ležící na stole.</p>
			<p class="MLP-text">„Už jsme dohráli a&#160;dozpívali.“ Mile se usmála přistupujíc blíže k&#160;muži. „S&#160;Jiříkem ráda hraju.“</p>
			<p class="MLP-text">„A&#160;on zas, že krásně zpíváte i&#160;na loutnu hráte.“</p>
			<p class="MLP-text">„Jde nám to, těším se vždycky.“</p>
			<p class="MLP-text">„Jiřík jistě taky. Vidíte, rozmilá Toničko, bál jsem se ho&#160;–“</p>
			<p class="MLP-text">„Jiříka?!“</p>
			<p class="MLP-text">„Proto jen, že je tak plachý, že se vás bude stranit, abyste pak o&#160;něm nemyslila zle, a&#160;že kvůli němu nebude snad dobrá vůle.“</p>
			<p class="MLP-text">„To jste se, pane, zbytečně lekal. Dobrá vůle mezi námi s&#160;Jiříkem je, a&#160;jaká! To ta muzika&#160;–,“ dodala žertovně.</p>
			<p class="MLP-text">„Ta pomohla, snad, ale dříve vy sama, Toničko, vy hlavně, vy máte tu zásluhu. Však to i&#160;panímáma uznává.“ Mínil starou paní Lerchovou, matku nebožky první své ženy. „Včera jsem se u&#160;ní zastavil, chválila vás.“</p>
			<p class="MLP-text">Lehounký červánek překmitl po tvářích mladé paní.</p>
			<p class="MLP-text">„Zná mne málo, jak mne mohla chválit?“</p>
			<p class="MLP-text">„To má z&#160;Jiříka&#160;–“</p>
			<p class="MLP-text">„Vyptávala se ho&#160;–“</p>
			<p class="MLP-text">„Snad, no, je to vlastní jeho bába. Ale jak jsem u&#160;ní naposledy byl, řekla mně, že Jiřík sám o&#160;vás tak pěkně mluvil. Ale kam šel&#160;–“</p>
			<p class="MLP-text">„Z&#160;muziky do muziky. Povídal, že jde k&#160;panu Hubátiusovi, dnes že bude poprvé hrát v&#160;jeho novém kvartýru. Pan Hubátius se přestěhoval.“</p>
			<p class="MLP-text">„A&#160;zase hned hrát?“ ptal se Březina vážněji, jakoby starostně.</p>
			<p class="MLP-text">„Jsou vagací, má teď čas.“</p>
			<p class="MLP-text">„Ale nenamáhá-li ho to. Není tak pevného zdraví&#160;–“</p>
			<p class="MLP-text">„V&#160;muzice si odpočine. Je to jeho potěšení.“</p>
			<p class="MLP-text">„To jsem věděl, jak pochodím, že ho, Toničko, nedáte.“ Březina se usmíval. „Tak rozmilá Toničko&#160;–“</p>
			<p class="MLP-text">„Kam jdete, pane&#160;–“</p>
			<p class="MLP-text">„To byste neřekla. Baron Mladota mne pozval.“</p>
			<p class="MLP-text">„Baron Mladota?“</p>
			<p class="MLP-text">„Však se domnívám proč. Mám u&#160;něho peníze.“</p>
			<p class="MLP-text">„Chce zaplatit.“</p>
			<p class="MLP-text">„I&#160;to asi ne, ale abych mu ještě půjčil, myslím si, byli v&#160;Karlových Vařích, a&#160;dlouho, a&#160;snad i&#160;ve Vídni, a&#160;to se rozejde peněz.“</p>
			<p class="MLP-text">„To dlouho nebudete.“</p>
			<p class="MLP-text">„Přijdu brzo, milá Toničko. Však víte, teď vždycky pospíchám domů, to mohu říct, a&#160;vy to víte, a&#160;proč pospíchám, to taky, viďte?“ Vážný pán v&#160;dlouhé paruce usmál se a&#160;naklonil se ne s&#160;ohněm, ale s&#160;něžnou důstojností k&#160;své mladé ženě a&#160;políbil ji na čelo.</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-30240-37" class="footnote-anchor" href="#footnote-30240-37-backlink">37</a>  Rychle, rychle. <span class="char-style-override-3">Pozn. red.</span></p>
				</div>
				<div class="footnote">
					<p class="MLP-pozn-pod-carou"><a id="footnote-30240-38" class="footnote-anchor" href="#footnote-30240-38-backlink">38</a>  Přísedící soudu. <span class="char-style-override-3">Pozn. red.</span></p>
				</div>
			</div>
		</div>
</body>
</html>