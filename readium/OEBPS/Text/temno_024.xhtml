<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>temno-21</title>
		<link href="../Styles/temno_idstyles.css" rel="stylesheet" type="text/css"/>
	</head>
	<body id="temno" xml:lang="cs-CZ">
		<div>
			<p id="toc_marker-18" class="MLP-uroven2-kapitola">XVIII</p>
			<p class="MLP-text-bez1radku">V&#160;roubené sedničce hnědých trámů, ve které nalevo při delší stěně stála odestlaná postel a&#160;napravo u&#160;dveří malovaná truhla, seděla u&#160;stolu vysoká, přihrbená stařena v&#160;bílém prostém čepci přiléhavém, v&#160;bělostných rukávcích, v&#160;černém živůtku s&#160;proramenicemi, v&#160;tmavozelené mezulánce, v&#160;červených punčochách, bez střevíců. Vysoký věk dal jí šediny, vyschlé paže, popelavý, vrásčitý obličej; v&#160;její tváři, v&#160;šedivých očích přísná vážnost z&#160;přešlých utrpení, z&#160;uzavřeného života, za stálého ohrožení pro tajenou víru.</p>
			<p class="MLP-text">Jako vesnická Sibyla seděla u&#160;dubového stolu s&#160;trnoži; před ní stará bible zažloutlých stran s&#160;usmolenými rohy v&#160;tmavých, zašlých deskách. Seděla v&#160;tichu nízké sedničky v&#160;přísvitu jediného nevelkého okna plného muškátu a&#160;šedé rozmarýny. Bylo jím vidět do sadu na staré jabloně ve vysoké trávě bělostně postřiknuté krupičkou kvetoucího kozího pysku. Šeřilo se tam zeleným zamžením, jež i&#160;okenní tabulky zadýchalo.</p>
			<p class="MLP-text">Stařena tiše četla v&#160;úplném ponoření duše v&#160;slova Svatého písma. Do toho hlubokého klidu pojednou snašin hlas. Výměnice zasmušila čelo, ale jen na okamžik. Jak vstoupila vnoučata, zjasnilo se jí v&#160;očích. Vítala je sedíc, nemohouc sama volně povstati, pohladila je, vyptávala se. Odpovídali, jak se dostali ze dvora, co otec, o&#160;škole a&#160;kazateli z&#160;Lubáně. Babička tiše pokývala hlavou, když Helenka jí oznamovala, že přijde sem k&#160;ní, navečer, a&#160;povzdechla v&#160;blaživém uspokojení: „Tak přijde&#160;– Dlouho jsem čekala&#160;– Přijde a&#160;posilní a&#160;potěší člověka. Buď pánbůh pochválen!“</p>
			<p class="MLP-text">Vstoupil hospodář, její syn, vysoké postavy, čtyřicátník; byl v&#160;koženkách po kolena, bez vesty, v&#160;bílé košili, v&#160;týle olověným knoflí­kem zapjaté. Vítal děti nebožky své sestry, upřímně vítal a&#160;hned také zval, aby se šly posilniti, tetka že čeká.</p>
			<p class="MLP-text">Za drahnou chvíli vrátily se opět k&#160;babičce. Usedly k&#160;ní, hovořily, a&#160;nejvíce zas o&#160;Skalce. Tomáš si stěžoval do správce Čermáka, jaký je tuhý říman, jak po otci a&#160;po nich pase a&#160;je hlídá, že slídí jako ohař; Helenka povídala o&#160;urozené slečně. Sama o&#160;ní nezačala, nýbrž babička. Zevrubně se vyptávala, jak je se službou, s&#160;pobožností, s&#160;kostelem, a&#160;zakroutila pak hlavou překvapena, když slyšela, že urozená slečna chce jí poslat léky.</p>
			<p class="MLP-text">„Buď opatrná, a&#160;když přijde pokušení nebo protivenství, vzpomeň si, Helenko, na nebožku mámu, a&#160;ty taky, Tomáši, abyste ostali v&#160;tom, v&#160;čem jste se narodili. Smrtelně byste hřešili, kdybyste někdy couvli. Ať táta nemusí nad vámi plakat. Držte se Písma, to vás posilní, zkusila jsem to sama, v&#160;tom je outěcha.“ Osmahlou, vyschlou a&#160;žilovatou rukou postrčila bibli a&#160;pobídla vnučku, aby četla.</p>
			<p class="MLP-text">Tichou sedničkou zněl Helenčin čistý, příjemný hlas. Četla plynule a&#160;upřímně. Začala tam, kde babička prve přestala, v&#160;evangeliu sv. Matouše:</p>
			<p class="MLP-text">„Vystříhejte se pak lidí; neboť vás vydávati budou do sněmů a&#160;v&#160;shromážděních svých budou vás bičovati.</p>
			<p class="MLP-text">A&#160;budete v&#160;nenávisti všechněm pro jméno mé, ale kdož setrvá až do konce, tenť spasen bude&#160;–“</p>
			<p class="MLP-text">V&#160;sedničce se smrákalo, když Helenka přestala číst na babiččino vyzvání. Vtom na síni hlasy.</p>
			<p class="MLP-text">„Snad už jde!“ Stará výměnice se obrátila dychtivě po dveřích. Tomáš k&#160;nim skočil, povyhlédl a&#160;hlásil: „Ne, to není kazatel. Přišli dva cizí; strejc je vítá.“</p>
			<p class="MLP-text">Za chvíli oba vstoupili do sedničky, Jiří Urban, mladý sedlák ze Žďárek, prostřední, skrovné postavy; nápadný byl krevnatou, podlouhlou tváří špičatého, tenkého nosu, přižloutlými vlasy s&#160;pačesy do čela a&#160;světlým obočím. Měl tmavozelený kabát s&#160;mosaznými placatými knoflíky, koženky po kolena, bílé vlněné punčochy a&#160;střevíce hustě zaprášené. Za ním o&#160;něco větší, ramenatý selský synek, tmavých, za uši sčesaných vlasů dlouhých, v&#160;bílém šerkovém kabátě, v&#160;koženkách a&#160;v&#160;botách s&#160;holínkami. Byl Jan Jiráskův z&#160;Hronova; oba z&#160;náchodského panství.</p>
			<p class="MLP-text">Ráno za tmy se vypravili z&#160;kopců od kladských hranic sem do kraje. Dobrých osm hodin putovali. Do Meziříčí mohli dorazit ještě za světla, z&#160;opatrnosti však zůstali v&#160;lese u&#160;Bohuslavic a&#160;tu čekali na soumrak. V&#160;tom lese skrývalo se už také několik bratří ze Šonova, z&#160;Krčína, od Hrádku. Z&#160;lesa nevydali se všichni najednou, nýbrž jednotlivě, po dvou a&#160;tady v&#160;Meziříčí se opatrně rozešli k&#160;souvěrcům, k&#160;Hubáčkom, Kolčarom, Vaněčkom a&#160;jiným.</p>
			<p class="MLP-text">To všecko živě a&#160;řečně vypověděl žďárecký Urban; modré oči se mu jen leskly. Druh jeho byl málomluvný; ale stará Klancová se po něm obrátila a&#160;znova mu ruku podala, když Urban o&#160;něm za řeči pověděl, že seďal za víru v&#160;arestě na náchodském zámku, tam že ho také bili a&#160;že musil v&#160;železech a&#160;poutech na panském díle pracovat.</p>
			<p class="MLP-text">A&#160;dále vypravoval Urban v&#160;šeré světničce, jak je u&#160;nich na náchodském panství, že tam zase měli misii, pátery jezovity, Mateřovského a&#160;toho Firmusa a&#160;ještě jednoho, ten že nekázal, ale jen zpovídal, ale ti dva taky, a&#160;po knihách že pátrali, toť se ví, a&#160;jak&#160;– Na bratra Vostrého z&#160;Hlavňova se doptával a&#160;vtom na Novoměstsko vzpomněl, to že snad slyšeli, tu hrůzu do nebe volající, jak sestru Tlaskalovou z&#160;Provodova zavřeli na Novém Městě na zámku, ta že ve vězení slehla, dvojani že se jí narodili, a&#160;když prosila, aby směla po čas šestinedělí být doma u&#160;mámy, že ji nenechali a&#160;že pak v&#160;tom arestě umřela i&#160;obě děti.</p>
			<p class="MLP-text">„A&#160;co její muž?“ ptala se chmurně stará Klancová.</p>
			<p class="MLP-text">„Ten ušel do Saska.“</p>
			<p class="MLP-text">Vtom chvatně vešel kantor Tauc; když se příchozí k&#160;němu hlásili, podal jim upřímně ruku.</p>
			<p class="MLP-text">„Vítám vás, horáci, však si ještě pohovoříme.“ A&#160;hned se k&#160;stařeně obrátil a&#160;hlásil: „Tak už jde,“ a&#160;k&#160;sedlákovi: „Pojď.“</p>
			<p class="MLP-text">Oba vykročili rychle ven pro kazatele Moce, jejž kantor tajně zavedl za humny do Klancova statku.</p>
			<p class="MLP-text">V&#160;sedničce náhlý ruch. Selka přinesla lojovou svíčku v&#160;dřevěném svícnu, postavila na stůl, na nějž prostřela bílý ubrus a&#160;na nějž Helenka položila opět bábinu bibli. Stařena zůstala u&#160;stolu. Bylo na ní zřejmo, jak ji kantorova zpráva vzrušila. V&#160;ten okamžik zapomněla na bratry z&#160;hor i&#160;na vnoučata. Majíc ruce na bibli sepjaté, ohlížela se nedočkavě po dveřích; rty se jí pohybovaly, jako by bezzubé dásně něco překusovaly. A&#160;pojednou poručila: „Chleba a&#160;ještě svíčku!“</p>
			<p class="MLP-text">Selka jí přinesla bochník chleba, talíř a&#160;nůž. Dvě světla na stole v&#160;té komoře něco neobyčejného, svátečního.</p>
			<p class="MLP-text">„A&#160;okno&#160;–,“ připomenula neklidně výměnice.</p>
			<p class="MLP-text">Helenka rychle zatáhla plátěnou bílou záclonu. Vcházel Moc v&#160;tmavém plášti provázen kantorem a&#160;hospodářem, jenž přinesl a&#160;na truhlu postavil ozdobný korbílek z&#160;bílých a&#160;hnědých dužin s&#160;vyřezávaným víčkem. Šum v&#160;sedničce náhle zmlkl. Do hlubokého, jako kostelního ticha zaznělo z&#160;prahu kazatelovo vážné „Pán s&#160;vámi!“</p>
			<p class="MLP-text">Stará Klancová viděla jenom kazatele; jen na něm tkvěly její oči. Byla dojata jeho příchodem, jeho zvláštní návštěvou, i&#160;vzrušena pomyšlením, že jí přináší večeři Páně. Chtěla povstati, ale mohla jen vztáhnouti k&#160;němu své ruce. Moc se s&#160;ní srdečně pozdravil, pak i&#160;s&#160;ostatními. Uvítali jej, ale nezůstali. Sednička jim nestačila, a&#160;pak mělo v&#160;posvátnou chvíli být v&#160;ní volno. Hospodář vyšel rychle na síň zavřít branku i&#160;hořejší polovici dveří. Vrátil se, ale již nevkročil do sedničky, nýbrž zůstal, jakož i&#160;selka i&#160;hosté z&#160;hor, u&#160;dveří a&#160;v&#160;nich. Když také Helenka s&#160;Tomášem chtěli vyjít, zadržela je babička, aby zůstali, aby byli s&#160;ní. Zatím kantor Tauc nakrájel z&#160;bochníku několik „rybiček“, tenké, čtverhranné kousky střídy bez kůrky, jež položil na talíř, a&#160;ustoupil ke dveřím.</p>
			<p class="MLP-text">Sednička stala se pojednou svatyní. Kazatel sdělal plášť, vyňal z&#160;torby, kterou pod ním nesl, nevelkou, ale silnou knihu, agendu, cínovou paténu<span class="char-style-override-1"><a id="footnote-30240-33-backlink" class="footnote-link" href="#footnote-30240-33">33</a></span> a&#160;prostý kalich cínový, položil a&#160;postavil vše na stůl bělostným ubrusem zastřený. Stařena majíc ruce sepjaty, sledovala každé jeho hnutí. Šedé její přísné oči oživly leskem vzrušení a&#160;zbožného pohnutí.</p>
			<p class="MLP-text">Kazatel, stoje u&#160;stolu tváří k&#160;ní, zanotoval neplným hlasem: „Již se všecko vyplnilo.“ Kantor Tauc hned vpadl a&#160;za ním všichni ve dveřích a&#160;u&#160;nich a&#160;v&#160;sedničce Tomáš s&#160;Helenkou; i&#160;stařenin vetchý, třesoucí se hlas ozval se v&#160;malém tom sboru, jenž nezvučel zplna a&#160;jasně, nýbrž ztlumeně, zaraženě, aby nepronikal za stěny ven.</p>
			<p class="MLP-text">Když dozpívali, vzal kazatel agendu a&#160;četl z&#160;ní vyznání hříchů i&#160;prosbu za odpuštění. Stará Klancová říkala tu modlitbu s&#160;ním potichu. Ale pak se ozvala, když se jí optal, lituje-li svých hříchů. Hlasem odpověděla:</p>
			<p class="MLP-text">„Lituju z&#160;milosti boží.“</p>
			<p class="MLP-text">„Věříš-li, že jsou ti odpuštěny pro utrpení a&#160;smrt Kristovu na kříži?“</p>
			<p class="MLP-text">„Věřím z&#160;milosti boží.“</p>
			<p class="MLP-text">„Na takové tvé vyznání zvěstuju ti, když hříchů svých srdečně želíš, milost boží a&#160;odpuštění.“</p>
			<p class="MLP-text">Pak vzal jednu z&#160;rybiček, položil ji na cínovou paténu mdle se lesknoucí, nalil z&#160;korbílka do kalicha víno, požehnal chléb na paténě a&#160;víno v&#160;kalichu, ulomil z&#160;rybičky a&#160;podal ten kousek stařeně, proslovuje:</p>
			<p class="MLP-text">„Vezmi a&#160;jez, to jest pravé tělo Krista Ježíše, Spasitele tvého, za všechny naše hříchy na smrt vydané. To tě potěšuj, posiluj a&#160;zachovej v&#160;pravé víře k&#160;životu věčnému. Amen.“</p>
			<p class="MLP-text">Stařena přijala ten kousek střídy a&#160;vložila jej do úst. Bylo vidět, jak se jí ruce třesou.</p>
			<p class="MLP-text">Kazatel vzal kalich, přistoupil až k&#160;ní a&#160;zase tím obřadným tónem proslovil:</p>
			<p class="MLP-text">„Vezmi a&#160;pij, to jest pravá krev Krista Ježíše, Spasitele tvého, za všechny naše hříchy vylitá. Ta tě potěšuj, posiluj a&#160;zachovej v&#160;pravé víře k&#160;životu věčnému. Amen.“</p>
			<p class="MLP-text">Kolem ticho plné zbožné úcty a&#160;vroucího účastenství. Všichni upírali své zraky na kazatele a&#160;stařenu. Ale Helenka, stojíc jako zapomenutá, měla na očích jen babičku. Dojata, s&#160;pohnutím patřila, jak zbožně a&#160;zkroušeně přijímá tělo Páně, viděla, jak nachýlila šedou hlavu do týla a&#160;jak přivřela oči, když ucítila na rtech kalich, víno&#160;–</p>
			<p class="MLP-text">A&#160;v&#160;ten okamžik vyhrkly stařeně zpod víček slzy&#160;– Helenka ucítila své srdce prudce bít; rozechvěná hleděla na ty slze, jež hojně se ronily a&#160;stékaly po uvadlých tvářích k&#160;bradě.</p>
			<p class="MLP-text">Kazatel poklekl a&#160;poklekli všichni a&#160;říkali modlitbu na poděkování. Helenka sepjala ruce, ale nemodlila se, ač do hloubi duše své nábožně dojata. Hleděla na babičku, která bledší a&#160;jako bělejší seděla za stolem nehnutě, s&#160;očima přivřenýma. Na lících se jí leskly stopy radostných slz; a&#160;tvář všecka zjasněna výrazem pokory, tiché blaženosti a&#160;zbožného vytržení.</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-30240-33" class="footnote-anchor" href="#footnote-30240-33-backlink">33</a>  Miska na hostii. <span class="char-style-override-3">Pozn. red.</span></p>
				</div>
			</div>
		</div>
</body>
</html>