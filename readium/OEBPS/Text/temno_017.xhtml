<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>temno-14</title>
		<link href="../Styles/temno_idstyles.css" rel="stylesheet" type="text/css"/>
	</head>
	<body id="temno" xml:lang="cs-CZ">
		<div>
			<p id="toc_marker-11" class="MLP-uroven2-kapitola">XI</p>
			<p class="MLP-text-bez1radku">Fileček a&#160;Sameček, psali se Filetschek a&#160;Sametschegk, scházeli se skoro denně v&#160;pivovaře U&#160;Březinů na Koňském trhu v&#160;Praze. Sedali večer v&#160;klenuté jizbě hostinské u&#160;stolu v&#160;koutě vpravo ode dveří, každý na svém určitém místě; Sameček na lavici u&#160;zdi, Fileček na židli vždycky proti němu. Sameček míval po pravé ruce své Mikuláše Kroupu, jenž s&#160;nadšením a&#160;obdivem hovoříval o&#160;vzácném domu Brandlinských ze Štěkře, Fileček pak po levici své Jana Kubíčka, jenž s&#160;nadšením a&#160;obdivem mluvíval o&#160;vzácném domu Hubrykovském. Občas pohovořil o&#160;české kronice, v&#160;níž on, dědeček sedmdesáti let, čilý a&#160;červený a&#160;bělovlasý, pilně čítal a&#160;pořád ještě bez brejlí; občas zmínil se také o&#160;malovaných obrázcích, kterých byl milovníkem, a&#160;někdy také, a&#160;pokaždé srdečně a&#160;něžně, o&#160;Ančičce, staré své sestře, kteráž jemu, vdovci, spravovala domácnost.</p>
			<p class="MLP-text">Pátý však z&#160;jejich společnosti, Florián Mariánek, byl neposeda. Jednoho večera seděl vedle Filečka, druhého vedle Samečka; někdy i&#160;za jediný večer poseděl chvíli u&#160;toho a&#160;chvíli zas u&#160;onoho a&#160;ještě pak přitáhl židli k&#160;starému Kubíčkovi a&#160;vyslýchal, kdožví už pokolikáté, že on, Kubíček, sloužil ode dne mladosti až do sešlosti věku, to jest přes padesát let, Jeho Milosti panu rytíři Hubrykovi a&#160;celému vysoce vzácnému jeho rodu, kterýžto rytíř Hubryk či Hoberk z&#160;Hennersdorfu měl dům na Mikulandovic ulici ve čtvrti Zderazské.</p>
			<p class="MLP-text">Těchto pět už léta sedávalo skoro každého večera u&#160;Březinů v&#160;přátelské shodě i&#160;v&#160;přátelském škorpení. Z&#160;tohoto přátelství bylo Filečkovo a&#160;Samečkovo nejtužší. Už jejich povolání je sbližovalo.</p>
			<p class="MLP-text">Ignác Fileček byl komorníkem u&#160;zemských desk a&#160;Filip Sameček komorníkem při královském ouřadě perkmistrovském hor viničných pražských. Každý z&#160;nich asi padesátník, Fileček hubenější, oba svobodní, to jest Fileček bezdětný vdovec, Sameček pak starý mládenec. Každý z&#160;nich měl dům, Fileček na Starém Městě při Uhelném trhu, Sameček za kostelem sv. Jindřicha; oba byli sodály či členy bratrstev, Fileček sodálem veleslavného bratrstva či kongregací Všech věrných dušiček v&#160;kostele sv. Ducha na Starém Městě, Sameček sodálem veleslavné české kongregací pod titulem Panny Marie zvěstování v&#160;kostele Božího těla na Novém Městě.</p>
			<p class="MLP-text">Každý z&#160;nich rád šňupeček dobrého bresilu; oba nosili v&#160;hluboké kapse kabátu stříbrnou tabatěrku, Fileček s&#160;figurou Turka, vyrytou na víčku, a&#160;Sameček s&#160;figurou ženštiny, vyrytou vnitř na dně, o&#160;níž Florián Mariánek najisto tvrdil, že je jako pramáti Eva, docela nahá a&#160;ještě nahatější, jelikož ani fíkového listu nemá. Sameček popíral, to že ne, a&#160;že je třeba přesvědčí, že jim tu pannu ukáže, až vyšňupe. Ale přitom se tak obojetně usmíval a&#160;staral se, aby mu tabák nikdy až na dno nevyschl; vždycky včas hustě přistrouhal.</p>
			<p class="MLP-text">Tak v&#160;mnohém podoba mezi oběma komorníky; i&#160;v&#160;obleku. Oba chodili v&#160;kaštanových kabátech a&#160;cajkové kamizole téže barvy, oba jako měšťané v&#160;poloviční španělské paruce, španihelskou hůl v&#160;ruce. Kdo jich neznal, měl je za bratry blížence, neboť i&#160;tváří se hrubě nelišili; nízké čelo, ústa, brada, všecko u&#160;nich stejné, obzvláště nos, hodně dlouhý nos, na konci bambulový. Sumou jako dvojani.</p>
			<p class="MLP-text">Než přesto a&#160;že by z&#160;přátelství se byli jedinou jahodou podělili, občas se pohádali. Ale ani po takovéto potyčce se nestalo, aby šli z&#160;hospody každý zvlášť; do odchodu se vždycky usmířili. Nejčastěji je popichoval a&#160;někdy i&#160;počertil pro své a&#160;všeho stolu potěšení Florián Mariánek.</p>
			<p class="MLP-text">Byl také bezdětný vdovec, ale chudý. Chodil bez paruky, v&#160;hřebíčkovém kabátě bez taclí, v&#160;sešlapaných střevících, v&#160;létě obyčejně bez šátku, u&#160;krku rozhalený. On jediný z&#160;této společnosti neměl svého domu, neboť i&#160;starý Kubíček, i&#160;Mikuláš Kroupa, nemnoho Kubíčka mladší, bydleli ve svém, Kubíček u&#160;sv. Vojtěcha pod Zderazem, Kroupa v&#160;Štěpánské ulici. Kdys i&#160;Mariánek spával pod vlastním krovem; v&#160;tom svém příbytku měl krám, v&#160;tom krámě mnoho zboží a&#160;za branou nějaké pole a&#160;vinici. Než v&#160;tom krámě zboží mu hrubě sesýchalo. Naposledy ho tam neměl snad ani za sto zlatých, nýbrž jen škatule koudelí vycpané, koudel papírem přikrytou a&#160;pak teprve něco málo koření na to potroušeného. To když už pole prodal a&#160;vinici; pak mu i&#160;dům prodali a&#160;on zavřel krám. A&#160;když jej zavřel, napsal křídou na jeho tmavé dveře velkou literou: „Dokonáno jest!“</p>
			<p class="MLP-text">Byl pak už jen „obyvatelem“, žil v&#160;podružství v&#160;Jindřišské ulici a&#160;živil se tím, on, jemuž dům prodali, že jiným domy dohazoval, domy a&#160;byty, a&#160;také skládáním všelijakých vinšů, nejvíce k&#160;svátkům svatých patronů, a&#160;že také obstarával pohřby.</p>
			<p class="MLP-text">O&#160;těch „svých“ nebožtících a&#160;někdy také o&#160;cizích měl i&#160;svou matriku mortuorum, do které nezapisoval jenom jméno, rok a&#160;den úmrtí, ale také okolnosti smrti nebožtíkovy nebo i&#160;jeho stručnou charakteristiku, jakoby kontrfekt. Když loni na Štědrý den zemřelo v&#160;jeho sousedství malé děvčátko, jemuž pak pohřeb obstaral, zapsal do té své matriky: „Na den Štědrého večera šťastně skonalo a&#160;ke štědré večeři nebeské povoláno dítko Kateřina, Pavla Kraysingera dcera.“</p>
			<p class="MLP-text">Rok předtím a&#160;také zrovna na Štědrý den skonal mladý hrabě Přehořovský, ne však v&#160;Praze. Zpráva o&#160;tom dojala Floriána Marián­ka, ač pohřbu neobstarával, tak, že zaznamenal:</p>
			<p class="MLP-text">„Dne 24. prasince 1723 zemřel v&#160;Táboře vysoce urozený pán, pan hrabě Fr. K&#160;Přehořovský z&#160;Kvasejovic, poslední toho rodu, jeda na svou svatbu, ženich. Ale mocnější nevěsta Smrtholka právo přijala. Dejž bůh, aby s&#160;ní dostal za věno věčné království.“</p>
			<p class="MLP-text">A&#160;počátkem tohoto roku poznamenal: Dne 23. ledna 1725 †, starý Tomáš Lejsek. Byl muzikus dobrý, humoru pokojného, různic nemiloval, klevet nespravoval.“</p>
			<p class="MLP-text">Florián Mariánek zásoboval svou společnost u&#160;Březinů novinami, hlavně o&#160;tom, kdy kdo z&#160;„větších pánů“ přijel do Prahy, ubytoval-li se ve svém domě nebo u&#160;Jednorožce, nebo u&#160;Zvonů, v&#160;Lázních, nebo u&#160;Zlatého vokouna. Ale také když se něco zmehlo, když se strhly všelijaké „handle“, přišel s&#160;tím k&#160;„dvěma komorníkům“ nebo „blížencům“, jak žertem přezděli u&#160;Březinů stolu, u&#160;něhož panovali Fileček a&#160;Sameček.</p>
			<p class="MLP-text">Ovšem, když Mariánek pohřby sháněl, věděl vždy první, kdy kdo v&#160;sousedství i&#160;v&#160;okolí odešel na onen svět. To vždycky on první přinesl. Ale jednou po velikonočních svátcích, venku poletoval ještě sníh, přišel ke stolu starý Kubíček s&#160;novinou, jsa přesvědčen, že jí překvapí i&#160;samého Mariánka, že totiž dnes odpoledne u&#160;nich v&#160;sousedství zemřela&#160;–</p>
			<p class="MLP-text">„Já už vím,“ vpadl Mariánek.</p>
			<p class="MLP-text">„Není možná!“</p>
			<p class="MLP-text">„Marijána Fukerová.“</p>
			<p class="MLP-text">„Tak, Marijána Fukerová, bohabojná panna.“</p>
			<p class="MLP-text">„Komorná&#160;–“</p>
			<p class="MLP-text">„Tak, u&#160;jemnostslečny Kokořovcovy.“ A&#160;starý Kubíček žasl ještě víc, když mu Mariánek pověděl, co ani on, Kubíček, soused její, nevěděl, že všecko odkázala svému bývalému kalánu a&#160;ženichovi, u&#160;hraběte Černína lokaji, jenž ji nechal a&#160;opustil, a&#160;přece že mu všecko odkázala, na tři sta zlatých, pět stříbrných lžic, velký růženec a&#160;prsten, který jí daroval, když jí manželství sliboval, a&#160;že mu vzkázala umírajíc, že snad bude spokojen a&#160;na modlitbách aby na ni pamatoval.</p>
			<p class="MLP-text">„Šlechetná, bohabojná panna!“ vřele se obdivoval staroch.</p>
			<p class="MLP-text">„Pošetilá osoba!“ Mariánek na to. „Ten hundsfut a&#160;pamatovat, leda zle, až všecko propije, i&#160;ten růženec.“</p>
			<p class="MLP-text">„Tak co o&#160;ní napíšete?“ zeptal se Fileček.</p>
			<p class="MLP-text">„Nic.“</p>
			<p class="MLP-text">„Tak! A&#160;– a&#160;– co byste o&#160;mně napsal,“ vyhrklo nerozvážně Filečkovi.</p>
			<p class="MLP-text">„O&#160;vás? Tohle: Desk zemských komorník, lidem půhony k&#160;soudu ohlašoval. Sám teď nejvyšším soudcem pohnán k&#160;soudu nebeskému, Ignác Fileček, nesa velký filec<span class="char-style-override-1"><a id="footnote-30240-13-backlink" class="footnote-link" href="#footnote-30240-13">13</a></span> plný hříchů a&#160;nepravostí.“</p>
			<p class="MLP-text">Kolem stolu i&#160;vedle hlučný smích. Fileček zmaten, popuzen na Mariánka, ale i&#160;na Samečka, poněvadž se chechtal, až se ohýbal, mžikal očima, až se utrhl, a&#160;co, co o&#160;něm, o&#160;Mariánkovi, to že by napsali čistou věc.</p>
			<p class="MLP-text">„A&#160;to vám taky povím. Tohle napíšou: Florián Mariánek, trouba, utrativ pole i&#160;dům, na stará kolena živil se vinšema k&#160;svátkům a&#160;za malé peníze byl kurátorem všech funusů.“</p>
			<p class="MLP-text"><span>Toto přísné sebeposouzení Filečka poněkud uchlácholilo; ale zlost na Samečka vřela v&#160;něm po celý večer. Přestal mluvit, byl nerudný, až ježatý. Mariánek se jen šklíbil a&#160;čekal, až z&#160;těch divných humorů uhodí, že Fileček šňupne Samečkovi něco mezi oči, že mu jedovatě strčí, čím jindá ho jen škádlil, že u&#160;„perkamtu“ mají víc férií než na vysokém učení, že mají férie ženné a&#160;hned nato vinné a&#160;všelijaké jiné, a&#160;kromě toho férie pořád, férie ad placitum</span><span class="char-style-override-1"><a id="footnote-30240-14-backlink" class="footnote-link" href="#footnote-30240-14">14</a></span><span>, a&#160;že Sameček zato hned začne Filečkovi na zlost uvažovat o&#160;svém bratrstvu Panny Marie, že je vzácnější než Filečkovo Všech věrných dušiček, že privilegovaný oltář jeho, Samečkova, bratrstva u&#160;Božího těla má víc odpustků nežli privilegovaný oltář Filečkovy kongregace u&#160;sv. Ducha.</span></p>
			<p class="MLP-text">Ale nic. Fileček pořád nos do stolu a&#160;Sameček se varoval; ani nezavadil. Chránil se dost, ale neuchránil. Z&#160;vody pojednou šarvátka, z&#160;říční, vltavské vody, když Sameček začal vykládat, co pochytil od jednoho sladkovského, od staršího Čírtka, jenž vařil „u staré paní“. Všichni věděli a&#160;rozuměli, že Sameček myslí paní Lerchovou, nákladnici piv vaření u&#160;Pražáků poblíže sv. Haštala, matku nebožky paní Březinové.</p>
			<p class="MLP-text">Ten starší poučil Samečka, že v&#160;Moldavě řece je trojí voda, moldavská prostřed a&#160;dvojí po stranách, při každém břehu jiná, to že je v&#160;Praze znát, ty vody u&#160;břehů že jsou z&#160;řek a&#160;potoků, co Moldava nad Prahou přibírá, že ten rozdíl vod je dobře znát, když je pěkný, jasný den.</p>
			<p class="MLP-text">„Hloupost,“ utrhl se zostra Fileček, jenž kloně nos nad stolem, na přítele ani nepohlédl.</p>
			<p class="MLP-text">„Jaká hloupost!“ odrazil Sameček, zapomenuv opatrnosti. A&#160;hned sázel zostra: „Povídal to zkušený člověk starší Čírtek, a&#160;podstarší u&#160;Pražáků to taky povídal. Jaká hloupost, když to je znát i&#160;na pivě; z&#160;vody u&#160;malostranského břehu vaří se lepší bílé pivo<span class="char-style-override-1"><a id="footnote-30240-15-backlink" class="footnote-link" href="#footnote-30240-15">15</a></span>, a&#160;tady u&#160;staro- a&#160;novoměstského břehu vaří se lepší hořké. A&#160;povídali, a&#160;taky je to zkušená věc, že zdejší hořké je lepší než na Malé Straně.“</p>
			<p class="MLP-text">„A&#160;není!“ vyrazil Fileček rozpaluje se. „U&#160;Globiců je taky dobré, anobrž lepší&#160;–“</p>
			<p class="MLP-text">„Než tady?“ vyjel Sameček. „Než tady, příkladně tady u&#160;Březinů?“</p>
			<p class="MLP-text">„Než tady u&#160;Březinů. Lepší!“ odsekl Fileček umíněně, ač mu tady hořké nejlíp chutnalo. A&#160;pošklebně dorazil: „Lepší, vašnosti!“ Jak začal vašnostovat, bylo zle. Zlostný ten titul jen pobodl. Sameček se opřel, a&#160;tak se strhl prudký spor u&#160;stolu; než také u&#160;sousedních stolů chytlo a&#160;hořelo ne již pro vltavskou vodu, ale pro hořké pivo staro-novoměstské vůbec a&#160;březinovské zvlášť. Bouřka zachvátila všecku místnost, zvláště když se zapálil pan Vencl, tady u&#160;Březinů písař pivovarský, a&#160;Jiří Kocourek, někdy student, kněžství kandidát, pak kantor a&#160;posledně švec, rejpal divoký, a&#160;když také studenti, většinou juristé, jejichž kordy visely nad nimi na zdi, začali se pro švandu plést do toho boje a&#160;hádat se. Statná a&#160;rázná šenkýřka v&#160;bílém čepečku, s&#160;kapsářem pod zástěrou, v&#160;pantoflích, nesoucí v&#160;každé ruce kolik džbánků, musila zůstat u&#160;dveří; nemohla s&#160;pivem dál, jak se hospoda rojila a&#160;byla vzhůru pro čest hořkého piva, kterým ona všechny napájela. Starý Kubíček nechtěl zůstat v&#160;té mele, a&#160;proto se tiše a&#160;nepozorován vytratil.</p>
			<p class="MLP-text">Pan Vencl, hubený, vysedlých lícních kostí a&#160;špičaté brady, křičel, ať se přihlásí, komu je milejší malostranské od Globiců, ať to ještě jednou řekne. A&#160;bodal očima Filečka.</p>
			<p class="MLP-text">Ten vyděšen tím, co spáchal, už mlčel; bojechtivost ho přešla. Vstával, plaše se rozhlédl, jen na pana Vencla se nemohl podívat, sedl opět, oči sklopil, když vtom Sameček nad ním, no tak že u&#160;Globiců je lepší, no až to pan starý tady, myslil Březinu, uslyší! To ťalo do živého. U&#160;Březinů byli jako doma, pan starý k&#160;nim občas přisedl, bresilu podal, pohovořil, znali se s&#160;ním přátelsky, znali se s&#160;jeho rodinou&#160;–</p>
			<p class="MLP-text">Mariánek jako štika do vody hozená; vrtěl sebou, vstával od stolu, křičel do té bouřky a&#160;zase po Filečkovi se ohlížel, smál se jeho rozpakům a&#160;ouzkosti, až pak, když Fileček k&#160;němu ulekaně vzhlédl, jako k&#160;svému outočišti, slitoval se a&#160;začal bouři zažehnávati. Pokročil doprostřed s&#160;pintou v&#160;ruce, dál ke studentskému stolu, a&#160;zanotoval svým nevalným barytonem:</p>
			<p class="MLP-verse--I---12-12">Ach můj Březinův ječmínku,<br/>trunk piva dobrého&#160;—</p>
			<p class="MLP-text">Dobrou vnadu hodil, i&#160;že zazpíval, i&#160;že místo „ach můj nejsladší“&#160;– vsadil „Březinův ječminku“. Studenti hned se chytli a&#160;zpívali dál:</p>
			<p class="MLP-verse--I---12-12">nejposlednější krůpějičku&#160;—</p>
			<p class="MLP-text">A&#160;vtom už hlaholilo celou místností:</p>
			<p class="MLP-verse--I---12-12">ječmínku plný sladkosti,<br/>jenž ji v&#160;hojnosti dáváš&#160;—</p>
			<p class="MLP-text">Do toho pojednou struny, loutna u&#160;dveří se ozvala; Žufnička „lautenist“ tam spustil, nevelký, náramně hubený, dost pocuchaných, dlouhých vlasů, v&#160;dlouhé pruhované kamizole sahající mu až na stehna, v&#160;dlouhém kabátě zarudlé, ale již vyrudlé barvy, jenž měl velké knoflíky u&#160;rukávů široce přeložených a&#160;šel Žufničkovi hodně přes kolena, přes tenká lýtka v&#160;modrých punčochách. Nevpadl svou hrou do hlučného zpěvu sám o&#160;své vůli, nýbrž z&#160;přinucení, na rozkaz mladého Jana Rainera a&#160;mladého Losa z&#160;Losenfeldu, kteří jej na ulici potkali a&#160;sebrali. Žufnička se bránil, že jde k&#160;Árónům, že má tam hrát, že tam musí být; řekl to pln strachu a&#160;třesa se. Znal pana Losa, že je rváč, že už nejednou vzat byl do varty. S&#160;nikým se nesnesl, ani doma s&#160;matkou a&#160;sestrami, kteréž jej darmochleba živily; zato jim často ztropil veliké křiky jako onehdy i&#160;za kajících dnů, kdy v&#160;té hádce popadl svou matku a&#160;hodil ji ode dveří až k&#160;oknu.</p>
			<p class="MLP-text">A&#160;tento mladý pán z&#160;Losenfeldu, velký a&#160;síly plný, rozkřikl se venku na chuděru Žufničku malého a&#160;slabého a&#160;hned kordem hrozil. A&#160;mladý Rainer, také hejsek a&#160;outrata, jenž svému otci pomohl do hrobu, popadl jej za rukáv. Tak se ubohý lautenist ocitl místo u&#160;Árónů v&#160;hlučné společnosti u&#160;Březinů. Jak mezi těma dvěma nevítanými mecenáši více řvoucími než zpívajícími postupoval ode dveří klenutou místností hraje i&#160;zpívaje, sebral Fileček chvatně svůj klobouk a&#160;ven jako zloděj, ani se neohlédnuv. Ani za dveřmi nedal na hlavu; teprve na konci průjezdu, odkudž bylo vidět na strážnici naproti a&#160;na vojáka před ní, se zastavil a&#160;dával si svůj třírohý klobouk na hlavu. A&#160;tu za ním, bez úsměšku, s&#160;účastenstvím: „Tak už domů?“</p>
			<p class="MLP-text">Fileček se ulekaně obrátil.</p>
			<p class="MLP-text">Sameček za ním! Ptal se, jako by dnes nebylo hřmělo, a&#160;dodal:</p>
			<p class="MLP-text">„Já taky.“ A&#160;s&#160;rozhořčením, jež mělo jít Filečkovi do noty a&#160;mělo šetrně zastřít náhlý Filečkův útěk, doložil: „Kdo by to tam poslouchal. Hejskové!“</p>
			<p class="MLP-text">A&#160;Fileček v&#160;duchu potěšen a&#160;vděčen, s&#160;ochotnou rozhořčeností na to:</p>
			<p class="MLP-text">„Dopijánové!“</p>
			<p class="MLP-text">A&#160;tím všecko spraveno. Nic o&#160;sobě, nic o&#160;té zlosti. Kráčeli vedle sebe mlčky, ale každému z&#160;nich bylo volněji, že jdou spolu jako každého večera. Sameček byl by tam u&#160;stolu sám nevydržel. Jak se pozlobili, tak se usmířili. Ale dnes šel Sameček s&#160;Filečkem dál nežli jindy, až k&#160;zavřeným kotcům a&#160;boudám černajícím se dole ke konci Koňského trhu. Tam podal Filečkovi ruku a&#160;nějak měkčeji mu přál:</p>
			<p class="MLP-text">„Tak dobrou noc.“</p>
			<p class="MLP-text">A&#160;Fileček také tak:</p>
			<p class="MLP-text">„Tak dobrou noc.“</p>
			<p class="MLP-text">Sameček opět zpátky nahoru Koňským trhem, pak do ulice nalevo, kdež zmizel za zdí nevelkého hřbitova, rozloženého v&#160;temnu a&#160;tichu kolem kostela sv. Jindřicha.</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-30240-13" class="footnote-anchor" href="#footnote-30240-13-backlink">13</a>  Ranec. <span class="char-style-override-3">Pozn. red</span>.</p>
				</div>
				<div class="footnote">
					<p class="MLP-pozn-pod-carou"><a id="footnote-30240-14" class="footnote-anchor" href="#footnote-30240-14-backlink">14</a>  Dle libosti. <span class="char-style-override-3">Pozn. red</span>.</p>
				</div>
				<div class="footnote">
					<p class="MLP-pozn-pod-carou"><a id="footnote-30240-15" class="footnote-anchor" href="#footnote-30240-15-backlink">15</a>  Pivo z&#160;pšenice. <span class="char-style-override-3">Pozn. red</span>.</p>
				</div>
			</div>
		</div>
</body>
</html>