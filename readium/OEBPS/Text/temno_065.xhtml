<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>temno-62</title>
		<link href="../Styles/temno_idstyles.css" rel="stylesheet" type="text/css"/>
	</head>
	<body id="temno" xml:lang="cs-CZ">
		<div>
			<p id="toc_marker-59" class="MLP-uroven2-kapitola">LIX</p>
			<p class="MLP-text-bez1radku">Paní Březinová odebrala se toho dne záhy po večeři do svého pokoje a&#160;Jiří také. Helenka pak pomáhala uklízet. Pracovala chvatně, pospíchala, lekla se však, když stará kuchařka jí připomenula, že dnes už dost, aby si šla. Když vstoupila do své světničky a&#160;pohleděla na tmavou houštinu za zahrádkou a&#160;na stoh dubového klestí, černající se u&#160;plotu vinice, vzpomněla se strachem, že tam snad už stojí Tomáš. Kdyby věděl&#160;– Zakolísala ve svém odhodlání, ale hned se odvrátila od okna, ke dveřím zašla. Jiří čeká, a&#160;slíbila mu, že přijde.</p>
			<p class="MLP-text">Rychle vykročila na verandu. Vnitřní zima ji roztřásla. Vychýlila se, upírala zrak k&#160;Jiříkovým oknům v&#160;přízemí. Byla osvětlena. Chtěla zpět do světničky, ale v&#160;ten okamžik stanul Jiří ve dveřích. Chtěla na něj zavolat, hrdlo však se jí stáhlo a&#160;srdce bušilo. A&#160;vtom odkvapil. Musí za ním; kdož ví, jak zítra, Tomáš, a&#160;ten&#160;– mínila Vostrého. A&#160;je to snad naposledy, naposledy, už rozloučení.</p>
			<p class="MLP-text">Osvětlená okna se jí kmitla, vzad uskočila, již před ní volná prostora, večerní, tmavé nebe, výše tmavý kmen starého dubu a&#160;dál černé bezové houští u&#160;staré zdi. Ohlédla se po stavení, naslouchala, pak skok&#160;– Překmitla se trávníkem; udýchaná, jako by daleký kus cesty přeběhla, s&#160;tlukoucím srdcem zarazila u&#160;dubu. Jiří vyskočil jí naproti; a&#160;již nevěděla o&#160;lusthauze, zapomněla na Tomáše, na všecko.</p>
			<p class="MLP-text">Stála proti Jiřímu, blízko, tváří v&#160;tvář; chvějíc se, hleděla k&#160;němu oddaně, v&#160;bázni i&#160;v&#160;tichém štěstí. Hlas se mu zachvěl, když tiše promluvil, jak je rád, že přišla. Byl vzrušen schůzkou samou i&#160;tím, co chtěl a&#160;co, jak myslil, musí Helence říci. Cítil však nesnáz v&#160;tom, jak začít. Zmínil se opět, co se tu načekal, a&#160;pojednou se zeptal, věděla-li, že tu večer bývá.</p>
			<p class="MLP-text">„Věděla.“</p>
			<p class="MLP-text">„A&#160;opravdu jste jen kvůli Tomášovi sem nechodila?“</p>
			<p class="MLP-text">„Kvůli němu; řekl mně, abych čekala tam&#160;–“ Ohlédla se po stohu a&#160;malinovém houští.</p>
			<p class="MLP-text">Ani nevěděli, že usedli na kmen.</p>
			<p class="MLP-text">„Měl jsem ty dni o&#160;vás starost, Helenko, a&#160;mám. Pro toho krajana, víte-li. Ptal jsem se vás, ale vlastně jsem nic jistého nezvěděl. Divné myšlení z&#160;toho pocházelo. Stalo se vám něco? Povězte, prosím vás.“</p>
			<p class="MLP-text">„Bylo mně smutno pro otce, a&#160;je&#160;–“</p>
			<p class="MLP-text">„To věřím.“ Zamlčel se, ale pak temně, nejistě se optal: „Ten člověk, ten krajan, nevyřizoval také něco jiného?“ Zaváhal, pak vyrazil: „Stran víry myslím.“</p>
			<p class="MLP-text">Sklopila hlavu, mlčela.</p>
			<p class="MLP-text">„Mám strach, abyste nepřišla do pokušení, abyste&#160;–“ Helenka se po něm ulekaně obrátila, co dopoví. Zarazil se nad tím prudkým jejím pohybem, že jí snad ublížil. Pojednou pozbyl odvahy povědět jí nepokrytě, čeho se obává.</p>
			<p class="MLP-text">„Vím, Helenko,“ spěšně obracel, jako by se omlouval, „vím, co páter Daniel o&#160;vás řekl a&#160;co babička, i&#160;to, jak jste se s&#160;ní za mne modlila. Tak mne to těšilo, a&#160;jak jsem vás měl na mysli v&#160;té nemoci, když mne fantas trápila, a&#160;pak když bylo líp, když jsem se rozpomínal, jak jsem s&#160;vámi poprvé šel a&#160;pak tam v&#160;Jezuitské zahradě, a&#160;tady na vinici první čas, to bylo tak krásné! Ale pak ten váš krajan&#160;– Změnila jste se, viděl jsem, že vás něco tíží, vyhýbala jste se mně&#160;–“</p>
			<p class="MLP-text">„Pane Jiří, když pomyslím, kdo jsem&#160;–“</p>
			<p class="MLP-text">„O&#160;tom nemluvte, ale váš otec&#160;– Je-li něco stran víry, vyřídil-li vám ten krajan něco od otce&#160;–“</p>
			<p class="MLP-text">Ustal, když Helenka pojednou sklopila hlavu a&#160;zastřela dlaněma líce.</p>
			<p class="MLP-text">„Helenko, proboha, vy pláčete&#160;– Proč! Ublížil jsem vám – Já nechtěl, já vám věřím, věřím.“ Nachýlil se k&#160;ní, dlaně jí odňal s&#160;líce, jménem ji volal tiše, něžně, třesoucím se hlasem.</p>
			<p class="MLP-text">Vzhlédla k&#160;němu zarosenýma očima, pobledlá, rozrušená.</p>
			<p class="MLP-text">„Pane Jiří, chcete vědět&#160;– Je to pro mne hrozné, ale vám musím povědět, nebudu zapírat, vám nebudu&#160;–“ Umlkla, lekla se, co řekla. „Otec mně vzkázal, abych neopouštěla jeho víru,“ řekla to temně a&#160;těžce, „abych pamatovala&#160;–“ Dále nemohla.</p>
			<p class="MLP-text">„A&#160;vy&#160;– Odepřela jste.“</p>
			<p class="MLP-text">„Přišla jsem sem k&#160;vám a&#160;vyznávám se vám.“</p>
			<p class="MLP-text">„Helenko, neposlechněte!“ V&#160;náhlé radosti chopil se její ruky. „A&#160;ten krajan, ten posel, kde je, a&#160;co Tomáš&#160;–“</p>
			<p class="MLP-text">„Ne, prosím vás, víc se neptejte, o&#160;tom poslu nic nevím, kde je, nevím.“</p>
			<p class="MLP-text">„Odbyla jste ho&#160;–“</p>
			<p class="MLP-text">„Nevěříte mně&#160;–“ Náhle povstala.</p>
			<p class="MLP-text">„Věřím, věřím.“ Dál už se netázal a&#160;neopakoval otázky o&#160;Tomášovi, vida její rozrušení, a&#160;jen žádal, aby neodcházela, aby ještě zůstala.</p>
			<p class="MLP-text">„Musím, už musím. Tomáš čeká, a&#160;kdyby se třeba rozběhl sem&#160;–“</p>
			<p class="MLP-text">„Tak přijdete zítra,“ prosil tichým, vroucným hlasem.</p>
			<p class="MLP-text">„Přijdu, snad přijdu; ale kdyby ne&#160;–“ Třesoucí se hlas jí selhal, jak ji bodlo pomyšlení, že zítra tu již snad nebude, že mluví s&#160;Jiřím naposledy, že již teď se s&#160;ním loučí navždy.</p>
			<p class="MLP-text">„A&#160;kdyby ne, tak&#160;–,“ opakoval Jiří tázavě.</p>
			<p class="MLP-text">„Věřte, že bych byla ráda přišla. Kdybyste věděl&#160;–“</p>
			<p class="MLP-text">„Co to mluvíte!“ Polekán její bledostí, stržen náhlou, temnou obavou i&#160;záchvatem vřelé něžnosti, vložil pravici na její rameno a&#160;přitiskl ji k&#160;sobě. Nebránila se; v&#160;blaživé závrati přiklonila hlavu na jeho rameno. Zmlkla a&#160;Jiří také. Chvěje se hleděl do její pobledlé tváře, hladil jí vlasy, pak tiše prosil, tak že zítra, a&#160;přidal, že Tomáš počká. Na to slovo vyvinula se mu z&#160;obětí jako polekaná, že již musí, a&#160;dodala hlasem, v&#160;němž se chvěl pláč:</p>
			<p class="MLP-text">„Nebude-li zítra možná, prosím vás, nemyslete si nic zlého. Věřte, že jsem nemohla, že jsem musila. Spánembohem&#160;–“ Podala mu ruku a&#160;odkvapila.</p>
			<p class="MLP-text">Chtěl ji zadržet, volal na ni; ale již kvapila trávníkem, již zmizela v&#160;černém stínu lusthauzu. A&#160;ještě tam hleděl a&#160;viděl ji, jak ji k&#160;sobě přivinul, její pobledlou tvář, sklopená víčka dlouhých řas a&#160;zase oči k&#160;němu tak oddaně, nevýslovně vzhlížející. Blaživé vzrušení jej prochvívalo. Chvíli tak stál; pak nevěda, jako ve snách sestoupil na terasu nad vinicí. Přecházel tam, mysle na Helenku, na její poslední slova, co mínila, proč prosila, aby si nemyslil nic zlého.</p>
			<p class="MLP-text">Bylo již pozdě, když stanul u&#160;svých dveří. A&#160;ještě se mu nechtělo pod strop. Tiše prošel tmavou verandou, tiše, po špičkách k&#160;zahrádce, do které hledělo okno Helenčiny světničky. Tma v&#160;něm. Pomýšlel, že Helenka již asi není s&#160;Tomášem, že se vrátila, je doma. Stál, hleděl k&#160;oknu, naslouchal; neodvážil se však vstoupit do zahrádky a&#160;zaťukat. Tiše se vrátil a&#160;vstoupil do svého pokoje. Svíčka na stole již dohořela.</p>
			<p class="MLP-text">Helenka byla ve své světničce. Nespala, seděla u&#160;lože. Sklesla tam na židli, jak sem vběhla rozloučivši se s&#160;Jiříkem. U&#160;plotu ani nebyla, na Tomáše zapomněla. Jen na Jiřího myslila, na poslední chvíle s&#160;ním. Její vzrušení nevychvívalo. Blaženost v&#160;něm i&#160;tíha i&#160;žal. Musila mu říci to, co řekla. Ale není-li v&#160;tom prozrazení&#160;– Ach, kdyby vše ostatní věděl! A&#160;zase cítila něžný dotek jeho dlaně, jak ji hladí, slyšela jeho pohnutý hlas, jeho „Helenko“&#160;– A&#160;teď od něho odejít, navždy, navždycky&#160;–</p>
			<p class="MLP-text">Někdo náhle zaklepal na okno, jednou, podruhé, chvatně. Vyskočila k&#160;oknu. Pod ním nějaký muž; tlumeně žádal, aby otevřela.</p>
			<p class="MLP-text">Tomáš!</p>
			<p class="MLP-text">Dech se jí zarazil. Uhodilo pomyšlení, že přišel pro ni. Nemohla ani rukou hnout. Pod oknem znovu, hartusivěji, ač tlumeně:</p>
			<p class="MLP-text">„Otevři, Helenko, já jsem to, Tomáš.“</p>
			<p class="MLP-text">Poslechla. Třesoucí se rukou, všecka se chvějíc, otevřela. „Helenko seber se,“ vyzýval Tomáš udýchaný prudkým spěchem, „a&#160;pojď!“</p>
			<p class="MLP-text">„Kam&#160;–,“ vyrazila uděšeně.</p>
			<p class="MLP-text">„Však víš; vezmi uzel&#160;–“</p>
			<p class="MLP-text">„Teď, hned?“</p>
			<p class="MLP-text">„Hned, Vostrý čeká.“</p>
			<p class="MLP-text">Hrůza v&#160;tom jméně. Trhla sebou, jako by ten mužík už po ní sáhl; mdlícím hlasem optala se, kde čeká, zdali u&#160;plotu.</p>
			<p class="MLP-text">„Ne; dál, je schovaný. Musí se schovávat, přilítl teď před chvílí, honí ho, musí hned pryč, jsou mu v&#160;patách. Tak pojď.“</p>
			<p class="MLP-text">„Tomáši&#160;–“ .</p>
			<p class="MLP-text">„Vezmi uzel,“ hartusil, „pojď, ať nás někdo neslyší. Máš uzel přichystaný&#160;–“</p>
			<p class="MLP-text">Mlčela.</p>
			<p class="MLP-text">„Helenko, proboha, co děláš&#160;– popadni uzel, a&#160;nemáš-li ho přichystaný, pojď jak jseš. Už ani chvilku nesmíme zmeškat.“</p>
			<p class="MLP-text">„Já se bojím&#160;–“</p>
			<p class="MLP-text">„Zase ty strachy! Pojď, neboj se.“</p>
			<p class="MLP-text">„Ach, Tomáši, já&#160;– já&#160;–“</p>
			<p class="MLP-text">„Pojď ven, honem!“</p>
			<p class="MLP-text">„Vzbudí se&#160;–“</p>
			<p class="MLP-text">„Takhle ještě spíš. Honem ven, pojď!“ To již prudce, popuzeně žádal.</p>
			<p class="MLP-text">Odstoupila od okna, vyšla na chodbu, naslouchala. Přání se v&#160;ní hnulo, kdyby stará kuchařka se ozvala; ale ta spala tvrdě a&#160;nevzbudila se, ani když Helenka klíč v&#160;zámku otočila a&#160;vyběhla. Chvějíc se stanula na zahrádce proti Tomášovi.</p>
			<p class="MLP-text">„Kde máš uzel, proč jsi ho nevzala&#160;–“</p>
			<p class="MLP-text">„Tomáši, já&#160;–“</p>
			<p class="MLP-text">„Tak nech uzel, nevracej se pro něj a&#160;pojď&#160;–“ Chytl ji za ruku a&#160;běžel s&#160;ní napříč zahrádkou přes záhony rovnou k&#160;malinčí a&#160;ke stohu dubového klestí.</p>
			<p class="MLP-text">„Tomáši, prosím tě&#160;– počkej,“ prosila zastavujíc se, „počkej&#160;–“</p>
			<p class="MLP-text">„Jen pojď, není času,“ odpíral Tomáš vzrušeně, „sic chytnou bratra&#160;– a&#160;my&#160;–“ Škubl jí a&#160;chvátal, táhl ji, neboť zůstávala pozadu. Nestačila mu, nechtěla mu stačit; u&#160;samého plotu stanula jako zarytá do země, vyškubla svou ruku z&#160;jeho a&#160;v&#160;zoufalém odhodlání vyrazila:</p>
			<p class="MLP-text">„Já nepůjdu!“</p>
			<p class="MLP-text">Tomáš byl ohromen.</p>
			<p class="MLP-text">„Že nepůjdeš? Proč?“</p>
			<p class="MLP-text">„Nemůžu.“</p>
			<p class="MLP-text">„Ty! Že nemůžeš!“</p>
			<p class="MLP-text">„Proboha tě prosím, nech mě, nezlob se, nezlob se, ale já nemůžu, nepůjdu.“</p>
			<p class="MLP-text">„To není možná, ty musíš! Helenko, jestliže se dnes odtud nedostaneme, tak pak už ne. A&#160;bratr čeká&#160;– chytnou ho; musíme k&#160;němu, a&#160;hned, a&#160;s&#160;ním. A&#160;pantáta, vzpomeň si na pantátu&#160;–“</p>
			<p class="MLP-text">„Já vím, ale já&#160;–“</p>
			<p class="MLP-text">„Tak jseš římanka, zradilas nás!“ tlumeně vykřikl jí do tváře všechen se třesa. Vtom začernala se za plotem mužská postava.</p>
			<p class="MLP-text">„Ale, ale, děťátka&#160;– copak se&#160;– pojďte&#160;– pojďte, je zle – dýl čekat nebudu&#160;– běží za mnou.“</p>
			<p class="MLP-text">Helenka maně uskočila, jak zaslechla a&#160;zahlédla Vostrého. Tomáš byl skokem u&#160;něho a&#160;hlásil mu popuzeně, co se děje.</p>
			<p class="MLP-text">„Popadni ji“ poroučel Žitavec, a&#160;vtom už sám proklouzl otvorem v&#160;plotu, aby Tomášovi pomohl. Helenka běžela kus zpátky.</p>
			<p class="MLP-text">Slyšela, jak ji bratr všechen od sebe tlumeně volá a&#160;že se pustil za ní. Pojednou však zarazil. Vostrý jej chytil za ruku, strhl jej a&#160;poroučel:</p>
			<p class="MLP-text">„Nech ji, stavení bude vzhůru, kvůli ní se nedáme chytit. Pánbůh ji potrestá.“</p>
			<p class="MLP-text">To Helenku zastavilo. Třesouc se vyděšeně se ohlédla. Spatřila Tomáše, jak skočil s&#160;Vostrým za stoh. Oba tam zmizeli. Naslouchala, vyhlížela; ale nic se již nehnulo. Ticho, temno. Pak se odvážila několik kroků dál, až ke stohu, až k&#160;plotu pokročila. Černal se v&#160;temnu, nikdo však u&#160;něho, nikdo za ním. Shýbla se k&#160;otvoru; tyče přiraženy, zavřeno. Byli nadobro pryč, uprchli. Tomáš se vrátí k&#160;pantátovi, a&#160;ona&#160;– ho nechala, zradila, zůstala v&#160;hanbě&#160;– v&#160;hanbě&#160;–</p>
			<p class="MLP-text">V&#160;očích ji pálilo, stud a&#160;lítost ji krušily. Chytla se za hlavu, rukama zalomila, „Tomáši!“ do tmy vykřikla. Hlas vyzněl do hlucha, mrtvé ticho, ale v&#160;nitru se jí ozvalo: „Římanko! Ty římanko!“ A&#160;v&#160;to zas: „Pánbůh ji potrestá,“ jak Vostrý za ní hrozivě zavolal. Kmitl se jí jeho obličej, jako by z&#160;trávy se pozvedl, bledý v&#160;černých dlouhých vlasech, se zarudlým puchýřkem na víčku. Strach ji obešel, obrátila se, spěchala kolem stohu zpět&#160;–</p>
		</div>
</body>
</html>