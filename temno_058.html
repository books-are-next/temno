<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="LII">
    <meta name="apple-mobile-web-app-capable" content="yes">
    <title>LII</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="53">
    <link rel="prev" href="./temno_057.html">
    <link rel="next" href="./temno_059.html">
    <link rel="self" href="temno_058.html">
    <meta name="identifier" content="jirasek-temno-5a48bf3">
    <meta name="role" content="chapter">
  </head>
  <body data-nb-words="808" data-nb-chars="5029" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_057.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">LII</span></h1>
        <p class="chunk" data-nb-ref-number="2" id="chunk2" data-nb-words="144" data-nb-chars="978"><span class="idea" data-nb-ref-number="2" id="idea2" data-nb-words="144" data-nb-chars="978">Pozdě odpoledne o&nbsp;tom svátku bylo před Betlémskou kaplí rušno a&nbsp;živo. Měšťané v&nbsp;kadeřavých parukách, ve&nbsp;svátečních pláštích, bohaté měšťanky v&nbsp;zlatých čepcích, v&nbsp;širokých rajfrokách, voskovice v&nbsp;rukou, i&nbsp;vystrojení mládenci a&nbsp;panny a&nbsp;kněží, namnoze jezovité, samí členové „veleslavné české kongregací pod titulem Vítězslavného nanebevzetí Panny Marie“ brali se&nbsp;do&nbsp;Betlémské kaple, teď majetku jezovitů, kdež kongregace konala svá shromáždění, kdež chovala také svou pokladnici a&nbsp;své album. Dva preláti přijeli v&nbsp;kočáru, za&nbsp;ním volně přihrčel druhý, nádhernější. Dva běhouni, strakatě odění, přiběhli před ním; vysoko na&nbsp;kozlíku seděl kočí, na&nbsp;prkně za&nbsp;kočárem premovaní lokajové v&nbsp;kloboucích s&nbsp;peřím; po&nbsp;stranách kráčeli dva hajduci v&nbsp;červených kabátcích, s&nbsp;opeřenými kaškety na&nbsp;hlavě. Z&nbsp;kočáru vystoupil Josef František hrabě z&nbsp;Vrbna a&nbsp;z&nbsp;Freudenthalu, rektor kongregace, jejž přeuctivě, s&nbsp;hlubokými poklonami vítali vicerektor, dva asistenti, dva kurátoři a&nbsp;sekretář bratrstva.</span></p>
        <p class="chunk" data-nb-ref-number="3" id="chunk3" data-nb-words="97" data-nb-chars="537"><span class="idea" data-nb-ref-number="3" id="idea3" data-nb-words="97" data-nb-chars="537">Proto musili ostatní docházející stanout a&nbsp;nemohli hned dále do&nbsp;kostela. Také Helenka Machovcova; přišla sem na&nbsp;přání paní Březinové, která tou chvíli byla s&nbsp;mužem a&nbsp;Jiříkem už&nbsp;v&nbsp;kapli. Helenka, tísníc se&nbsp;v&nbsp;houfu, hleděla na&nbsp;panstvo, upírala zrak na&nbsp;vchod nevelkého kostela, o&nbsp;kterém už&nbsp;doma slýchala, že&nbsp;v&nbsp;něm kázal mistr Hus. Otec jim o&nbsp;tom vypravoval i&nbsp;čítal. Vzpomněla na&nbsp;něj, když se&nbsp;sem vydávala, a&nbsp;teď opět. Bylo jí&nbsp;teskno, svědomí se&nbsp;jí&nbsp;ozvalo, kde až&nbsp;se&nbsp;ocitla, na&nbsp;jakou pobožnost jde a&nbsp;do kterého kostela. A&nbsp;Tomáš kdyby věděl&nbsp;–</span></p>
        <p class="chunk" data-nb-ref-number="4" id="chunk4" data-nb-words="48" data-nb-chars="281"><span class="idea" data-nb-ref-number="4" id="idea4" data-nb-words="48" data-nb-chars="281">Hraběcí kočár odjel, uvolnilo se, houf se&nbsp;hnul. S&nbsp;ním se&nbsp;dostala až&nbsp;ke&nbsp;vchodu. Otevřenými dveřmi přes hlavy před ní&nbsp;vstupujících zazářilo jí&nbsp;vstříc množství planoucích voskovic na&nbsp;oltáři i&nbsp;na velkém skleněném lustru. U&nbsp;samého vchodu dotkl se&nbsp;někdo její paže a&nbsp;vtom ji&nbsp;také oslovil:</span></p>
        <p class="chunk" data-nb-ref-number="5" id="chunk5" data-nb-words="6" data-nb-chars="32"><span class="idea" data-nb-ref-number="5" id="idea5" data-nb-words="6" data-nb-chars="32">„Ale, ale, děťátko, vítám vás&nbsp;–“</span></p>
        <p class="chunk" data-nb-ref-number="6" id="chunk6" data-nb-words="232" data-nb-chars="1458"><span class="idea" data-nb-ref-number="6" id="idea6" data-nb-words="232" data-nb-chars="1458">Škubla sebou, mžikem se&nbsp;obrátila, jako by&nbsp;ji&nbsp;někdo odtud byl bodl. U&nbsp;gotického venýře<a href="#footnote-30240-61">61</a> stál přitisknutý mužík v&nbsp;zeleném kabátě, hladce vyholený, dlouhých černých vlasů za&nbsp;uši sčesaných, přibledlý, hustého černého obočí, se&nbsp;zardělou bradavicí jako puchýřkem na&nbsp;pravém víčku. Poznala jej hned. Před třemi léty se&nbsp;jí&nbsp;zjevil doma u&nbsp;židovského hřbitova, Žitavec, Vostrý, bratr Vostrý, jenž k&nbsp;pantátovi tajně docházel. Krev v&nbsp;ní ustydla. Vtom jí&nbsp;zmizel, jak musila pokročit, jak proud za&nbsp;ní&nbsp;vcházejících ji&nbsp;vzal s&nbsp;sebou. A&nbsp;již byla v&nbsp;Betlémské kapli a&nbsp;proud ji&nbsp;dále nesl. Vyjeveně se&nbsp;ohlížela za&nbsp;sebe, nejde-li za&nbsp;ní&nbsp;ten Žitavec. Nezhlédla ho&nbsp;a&nbsp;nespatřila ho&nbsp;ani pak. Všecko jako vidění. Řady pilířů nesoucích klenbu nad čtyřmi loďmi, na&nbsp;stěnách zašlé, staré nápisy a&nbsp;malby z&nbsp;Husových dob. Lavice skoro již plny. Ze&nbsp;skleněného lustru zářil proud světla, v&nbsp;němž bleskotaly zlaté prýmy na&nbsp;rudých nových korouhvicích, pořízených z&nbsp;odkazu paní Turkové z&nbsp;Rosenthalu. A&nbsp;v&nbsp;záři světel privilegovaný oltář s&nbsp;kroucenými sloupy, pod baldachýnem, s&nbsp;obrazem v&nbsp;rámu bohatě řezaném a&nbsp;zlaceném, plný pozlacených soch v&nbsp;pohnutých postojích. Řady voskovic na&nbsp;něm. Ve&nbsp;světle jejich tichých, rovných plamenů lesklo se&nbsp;zlacení rámu, ostře se&nbsp;blyštěly hojné záhyby rouch vyzlacených andělů a&nbsp;svatých. Vedle oltáře na&nbsp;stěně veliká černá tabule; na&nbsp;ní&nbsp;v&nbsp;kolika sloupcích napsaná jména rektorovo, asistentů, kurátorů, sekretářovo, celého magistrátu bratrstva i&nbsp;všech sodálů i&nbsp;kandidátů&nbsp;–</span></p>
        <p class="chunk" data-nb-ref-number="7" id="chunk7" data-nb-words="98" data-nb-chars="624"><span class="idea" data-nb-ref-number="7" id="idea7" data-nb-words="98" data-nb-chars="624">Helenka to&nbsp;vše přehlédla, jak ji&nbsp;tlačenice nesla; až&nbsp;pak nemohla dál. Zarazila u&nbsp;pažení kulaté studně kvádry vyložené. I&nbsp;odtud viděla k&nbsp;ozářenému privilegovanému oltáři, na&nbsp;panstvo a&nbsp;magistrát kongregace před ním, na&nbsp;všechno vystrojené členstvo, na&nbsp;hodnosty a&nbsp;sodály ve&nbsp;velkých kadeřavých parukách, v&nbsp;šarlatových nebo černých pláštích, na&nbsp;hubené, tlusté, rumné kněze v&nbsp;sutanách, na&nbsp;bohaté měšťany, držící hořící svíce, v&nbsp;jejichž světle leskla se&nbsp;jejich čela a&nbsp;pobleskovaly zlaté čepce i&nbsp;zlaté krajky na&nbsp;otáhlých životech do&nbsp;špice a&nbsp;blýskaly se&nbsp;zlaté řetězy a&nbsp;šňůry granátů na&nbsp;hrdle i&nbsp;pestře smaltované kalantérie na&nbsp;ňadrech.</span></p>
        <p class="chunk" data-nb-ref-number="8" id="chunk8" data-nb-words="36" data-nb-chars="258"><span class="idea" data-nb-ref-number="8" id="idea8" data-nb-words="36" data-nb-chars="258">Všechno to&nbsp;skvělé shromáždění pojednou ztichlo, všichni padli před oltářem na&nbsp;kolena a&nbsp;zazpívali. Pod klenbou Betlémské kaple, kdež kdysi dojímala a&nbsp;rozněcovala shromážděné ohňová slova husineckého kazatele, hlaholilo plným sborem: Ó&nbsp;Maria, nebes císařovno&nbsp;–</span></p>
        <p class="chunk" data-nb-ref-number="9" id="chunk9" data-nb-words="117" data-nb-chars="679"><span class="idea" data-nb-ref-number="9" id="idea9" data-nb-words="117" data-nb-chars="679">Jak se&nbsp;nadšený zpěv za&nbsp;průvodu varhan rozšuměl, ohlédla se&nbsp;Helenka plaše a&nbsp;ustrašeně po&nbsp;dveřích. Žitavec tam nebyl, a&nbsp;nikde. Ale ozvalo se&nbsp;jí&nbsp;jeho „Ale, ale, děťátko, vítám vás“, jak ji&nbsp;prve oslovil a&nbsp;tenkráte doma u&nbsp;židovského hřbitova. A&nbsp;jak tam také řekl: „Tak vy&nbsp;jste myslivcova.“ A&nbsp;najednou jako by&nbsp;se&nbsp;kolem ní&nbsp;zešeřilo jako před bouřkou, jako tenkráte v&nbsp;Dobrušce v&nbsp;sednici starého Lemfelda. Pantátu uviděla, jak tam vstoupil, vraceje se&nbsp;z&nbsp;kázání toho hrozného misionáře Koniáše, a&nbsp;mihlo se&nbsp;jí, jak otec sklesl na&nbsp;židli jako zmožený, lokte opřel o&nbsp;stůl, čelo do&nbsp;dlaní, jak pak ruce na&nbsp;prsou sepjal a&nbsp;bolestně zaúpěl: „Hřešíme, tuze hřešíme, Krista zapíráme. Och děti, děti!“</span></p>
        <p class="chunk" data-nb-ref-number="10" id="chunk10" data-nb-words="23" data-nb-chars="145"><span class="idea" data-nb-ref-number="10" id="idea10" data-nb-words="23" data-nb-chars="145">Jak klečela, schýlila se&nbsp;ještě níž a&nbsp;zakryla dlaněma tvář. Nad ní, ke&nbsp;klenbě někdy Husovy svatyně, hlaholila jako vítězný hymnus píseň mariánská.</span></p>
        <p class="chunk" data-nb-ref-number="11" id="chunk11" data-nb-words="6" data-nb-chars="34"><span class="idea" data-nb-ref-number="11" id="idea11" data-nb-words="6" data-nb-chars="34"><a href="#footnote-30240-61-backlink">61</a> Zárubeň, dveřní rám. Pozn. red.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./temno_059.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>